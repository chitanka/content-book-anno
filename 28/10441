	Сестрите Уейвърли са известни с чудната си градина и необикновеното ябълково дърво.
	_Ала сега за тях е настъпило време за изпитания и среща с отдавна потулени тайни…_
	Клеър е във вихъра на ново начинание — ръчно изработени бонбони с аромат на рози, носещи спомена за отминала любов; с дъх на лавандула за радост и безгрижие; и с лимонова върбинка, успокояващи не само гърлото, а и духа. Но дали цената на успеха не погубва кулинарната й дарба?
	Сидни се е отдала на мечтата за още едно дете, но колкото повече времето отлита, толкова повече желанието й се превръща в неутолим копнеж. А дъщеря й Бей тъгува, защото знае, че е открила сродната си душа… но въпреки това любовта й е несподелена.
	_И тогава един загадъчен непознат пристига в градчето, за да събуди ехото на далечни спомени…_
	Единственият лек за жените Уейвърли е да останат сплотени в очакване на най-необикновеното събитие — разцъфването на ябълковото дърво по време на първия скреж…


	Сара Адисън Алън отново ни среща с героите от незабравимия й роман „Градина на желанията“ и изкушава всеки от нас да се потопи в един вълшебен и очарователен свят, подправен с топлото дихание на Юга и аромата на цветя.
