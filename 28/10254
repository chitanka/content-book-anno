	Приказката „Мравките не се предават“ е написана от съвременния чешки писател Ондржей Секора. Герой на приказката е мравокът Ферда.
	Много забавни приключения се случват с Ферда: той се бори със страшния, огромен паяк, построява заедно със своите другари най-хубавия мравуняк в гората, воюва с лакомите и жестоки робовладелци.
	Произведението на Ондржей Секора е пропито с лек хумор. Неуморимият, бодър, жизнерадостен мравок Ферда със своята смелост, трудолюбие и изобретателност е близък и любим герой на чешките деца.
	Ондржей Секора не само е написал приказката, а ярко и интересно я е илюстрирал.
	На български книгата се издава с рисунките на автора.
