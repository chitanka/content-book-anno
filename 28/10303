	Във втората част на романа „Завръщане у дома“ вече финансово независимата Джудит Дънбар се включва като доброволка във Втората световна война. Разочарована от любовта и търсеща себе си, своя дом и пристан, Джудит ще преживее големи трагедии, ще загуби любими хора, ще порасне преждевременно. В същото време войната ще се отрази драматично и на останалите герои в романа. Възходите и паденията, любовта и разочарованието, страстта и приятелството ще се преплетат в романа така, че всеки един от нас, читателите, ще открие нещо от себе си в някой от героите. А „Завръщане у дома“ ще остане четиво, към което ще се връщаме и препрочитаме!
