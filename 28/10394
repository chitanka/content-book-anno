	_Четвърто място по продажби в света_


	Мейв Бинчи е новият световен шлагер. Романите й, написани с лекота и финес, завладяха сърцата на милиони читатели и сякаш възкресиха позабравената магия на словото. И неслучайно оглавиха класациите за бестселъри, изпреварвайки по продажби Даниел Стийл, Сандра Браун, Нора Робъртс.

	Те са красиви и наивни момчета и момичета, току-що прекрачили прага на Дъблинския университет. И не подозират, че скоро ще попаднат в изкусителните и примамливи капани на любовта, интригите и двуличието. Мейв Бинчи умее да разказва за онова, което разделя и събира хората, което ги прави врагове или приятели за цял живот.

	Една красива приказка за човешките възходи и падения сред потайностите на Дъблин — поредният епизод от епичната сага за съвременна Ирландия.
