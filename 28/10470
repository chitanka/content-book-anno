	Лятната ваканция на Калъм Хънт няма нищо общо с тази на останалите деца. Най-близкият му спътник е обсебен от Хаоса вълк, Пакостник, за когото баща му подозира, че е зъл в душата си. И разбира се, повечето деца няма да се отправят обратно към магическия свят на Магистериума през есента.
	На Кал не му е лесно… И става все по-трудно, след като напуска мазето си и открива, че баща му може би се опитва да унищожи и него, и Пакостник.
	Кал бяга в Магистериума, където обаче нещата стават още по-напрегнати. Алкахестът — медна ръкавица, способна да лиши определени магьосници от магията им — е откраднат. А в своите опити да открият виновника, Кал и приятелите му Аарън и Тамара привличат вниманието на някои много опасни врагове и се доближават до още по-опасна истина.

	* * *

	Докато мистериите на Магистериума се задълбочават и стават все по-големи, авторките на бестселъри Холи Блек и Касандра Клеър отвеждат читателите на необикновено пътешествие през личната драма на едно момче и съдбата на един цял свят.
