	Още с раждането му през 993 г. сл. Хр. всички си дават сметка, че Гест не е обикновен. Той е надарен с дарби и умения, които малцина притежават. Когато баща му е убит от един от най-могъщите властници в Исландия, защото е дал подслон на негов враг, на Гест не му остава нищо друго, освен да разцепи с брадвата си главата на убиеца. Това го обрича на изгнаничество — да напусне родния дом и страната си, като по стъпките му го следват отмъстителите. По пътя си Гест ще срещне нови врагове, но и нови приятели. Ще се натъкне на смразяващо насилие, но и ще бъде дарен с любов. Съдбата ще го хвърли във вихъра на разтърсващи политически събития, които ще променят историята на няколко държави.
