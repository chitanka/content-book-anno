	По време на разкопки в находище с кости от динозаври в далечната канадска пустош изчезва една жена. Единственото доказателство по случая се оказва в имейла на Кей Скарпета, на хиляди километри разстояние — в Бостън, а тя няма представа защо. Но събитията се развиват с тревожна бързина. Скарпета започва да подозира, че изчезването на палеонтоложката е свързано със серия зловещи престъпления, извършени много по-наблизо. Скоро става ясно, че опасността и подозрението са проникнали дори в най-близкото й обкръжение. Племенницата й Луси говори със загадки; главният й следовател Пийт Марино и съпругът й Бентън също си имат тайни. Скарпета се чувства самотна, предадена и изкушена от човек от миналото си. А убиецът, когото преследва, е изключително коварен и жесток…
