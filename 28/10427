	Време е за grande finale! Третата част ще ви накара да преосмислите всичко, случило се в „Играта“ и „Тръпката“!

	Средата на лятото е и Стокхолм се готви да празнува сватбата на любимата принцеса. Поредица от сигнали насочва полицията по дирите на HP, който е нарочен за терорист. Някогашният участник в Играта отчаяно се опитва да спаси кожата си, но първо трябва да открие кой му диша във врата. За тази цел трябва да се съюзи с хора, на които изобщо не вярва — и които не вярват на него. Премеждията следват едно след друго, а вездесъщият Водач продължава да дърпа конците зад кулисите.
	Всичко ще се реши в един грандиозен сблъсък, от който зависи дали Играта ще подчини изцяло държавата и нейните управляващи…

	Сензационната шведска трилогия „Game, Buzz, Bubble“ най-сетне излиза на български език! Сравнявана неслучайно с „Милениум“ на Стиг Ларшон, експлозивната смес от екшън и социална критика е насочена към всички пристрастени към мобилните си телефони, социалните мрежи и гледането на клипчета в YouTube. Българският превод следва плътно духа на оригинала, написан на уличен шведски, изпъстрен с много английски думи и изрази, вече станали неделима част от речника на младите.
