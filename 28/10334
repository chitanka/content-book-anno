	Мафиоти и ченгета. Смъртоносната рулетка в Лас Вегас е завъртяна…

	Частният детектив Спенсър е нает от мафиотския бос Джулиъс Вентура да открие изчезналия му зет Антъни. С беглеца са се изпарили и куп пари, а въжделената му мечта е била да разбие казината на Лас Вегас с измислена от него комбинация. Спенсър заедно с партньора си Хоук отпрашва за Вегас по дирите на комбинатора. Но когато Шърли, дъщерята на Вентура, е убита, а самият Спенсър е взет на прицел, частното ченге разбира, че е попаднал в центъра на гангстерска война за преразпределение на територии.

	Робърт Паркър е бестселъровият автор на над 37 книги.
	Продължител на литературните традиции, установени от Чандлър и Хамет, той несъмнено е и писателят, допринесъл най-много за популяризиране на съвременния криминален роман.
