	__Те са в домовете ви. Те са в колите ви. Те са в небето… А сега идват за вас.__

	В едно недалечно бъдеще, в един незабележим момент всички машини, които управляват света ни, ще се обединят и ще се обърнат срещу нас. Приел формата на срамежливо малко момче, най-мощният изкуствен интелект на Земята, известен като Архос, ще поеме контрола над глобалната мрежа от роботи във всички сфери на човешкия живот. Отделни случаи подсказват за надигащия се бунт — говореща кукла заплашва момиченце, самотен японец е нападнат от любимата си механизирана Микико, машини се обръщат срещу американски войници. Но като цяло човечеството ще се окаже напълно неподготвено за приближаващия апокалипсис — Час нула, — в който започва Войната на роботите. И тогава за пръв път хората ще се обединят, за да оцелеят.
	Разказана от различни участници в събитията, историята на сблъсъка между хора и машини звучи като стряскащо предупреждение за ужасяващите последствия от развитието на технологиите. И забавлява като най-добрите трилъри, написани през последните години.

	__А в едно съвсем близко бъдеще мегапродукцията на Стивън Спилбърг ще ви остави без дъх.__
