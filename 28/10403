	Майсторът на международните интриги и екшъна Том Кланси въвежда нов герой в невидимата война на тайните служби срещу тероризма — бившия тюлен от ВМС на САЩ Макс Мур, който сега работи за ЦРУ.
	Терористичен бомбен атентат в Пакистан ликвидира оперативния екип на ЦРУ, ръководен от Макс Мур. Оцелява само бившият тюлен, за да се гмурне дълбоко в коварната племенна територия между Афганистан и Пакистан и да открие ужасяващо ефективна терористична група. Следата на терористите води към много по-зловеща конспирация в неочакван район на света — границата между САЩ и Мексико.
	Тук бушува истинска война между могъщите наркокартели „Хуарес“ и „Синалоа“. Но те са само параван на дълбоко законспирирана операция. Мур и група специално подбрани агенти от федералните спецслужби се впускат в смъртоносна надпревара с терористите, които планират убийствен удар в самото сърце на Америка.
