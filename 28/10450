	Теса може да загуби всичко. Хардин няма нищо за губене… освен нея.

	Теса и Хардин бяха на път да изгладят недоразуменията по между си след бурния старт на взаимоотношенията им. Теса много добре знаеше, че Хардин може да бъде жесток. Но когато направи шокиращо разкритие за началото на връзката им, както и за миналото на Хардин, целият й свят се сгромоляса.
	Хардин винаги ще бъде… Хардин. Дали обаче той наистина е вглъбеното, грижовно момче, в което Теса се влюби, или през цялото време е бил непознат? Иска й се да забрави, но не е толкова лесно. Не и със спомените за страстните нощи, прекарани в ръцете му, наелектризиращото му докосване, жадните му целувки.
	Но Теса не е сигурна дали би могла да преживее още едно разочарование. Тя жертва толкова много за Хардин — училището, приятелите, майка си, връзката с момче, което я обича истински, а сега може би и обещаваща нова кариера. И трябва да продължи живота си без него.
	Хардин осъзнава, че е направил грешка, може би най-голямата в живота си. Няма да се откаже, без да се бори. Но може ли да се промени? Ще се промени ли заради любовта?
