	„В края на октомври 1914 г. трима братя яздеха от Шото, щата Монтана, към Калгари в Алберта, за да вземат участие в Първата световна война… Един стар шайен на име Бързия нож пътуваше с тях…“ Така започва „Легенди за страстта“ на американския класик Джим Харисън, монументална творба с епичен размах, способна да докосне най-първичните ни емоции. От суровата красота на планините в Монтана до напоените с кръв бойни полета във Франция могъщият разказ проследява пътя на героите, които се борят за справедливост в един обезумял, жесток свят. В тази вече прочута история заедно с другите две новели тук, Джим Харисън пише с несравним колорит и ярост за една свирепа любов към живота.
C>
	„Джим Харисън стои високо сред писателите от своето поколение. Тази книга е богата, въздействаща и поразително дълбока. Истински триумф…“
@	„Ню Йоркър“
C$
C>
	„Разтърсваща, трагична история, разказана с блясък.“
@	„Нешънъл Ривю“
C$
C>
	„Стихийна, покоряваща творба… без съмнение дошла изпод перото на талантлив, завършен писател.“
@	„Вашингтон Пост“
C$
C>
	„Легенди за страстта“ е може би най-добрият сборник с новели, появили се в тази страна през последния четвърт век.
@	„Ню Йорк Таймс“
C$
C>
	„Бързо действие, огромна повествователна мощ… «Легенди за страстта» има неотменимо място сред онази категория книги, които не могат да бъдат оставени.“
@	„Дейли Телеграф“
C$
