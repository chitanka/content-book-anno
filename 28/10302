	_От най-продаваната авторка на бестселъри_

	В „Завръщане у дома“ Розамунде Пилхер разказва историята на една млада и силна жена, чийто живот протича преди и по време на Втората световна война. Джудит Дънбар живее без своите родители, чиято работа ги отвежда в Сингапур. През 1935 г. младата девойка започва училище, където се сприятелява с Лъвдей Кеъри-Луис — приятелство, което ще бележи живота и на двете момичета. Двете посещават имението в Корнуол, където семейство Кеъри-Луис приема Джудит сърдечно, а малко след това тя се влюбва в техния син — Едуард. Животът в имението е идиличен, на героите не им липсват нито лукс, нито забавления, но избухването на Втората световна война поставя тази хармония на сериозно изпитание…

	Розамунде Пилхер отделя цели пет години за написването на своя най-голям и амбициозен роман — „Завръщане у дома“. И усилията й се оправдават. Още с появата си книгата става бестселър и почти веднага е екранизирана в прекрасен минисериал с участието на Кийра Найтли и Питър ОʼТуул.
