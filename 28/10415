	„Аз живея в свят без магия или чудеса. Място, където няма ясновидци или върколаци, без ангели или супер момчета, които да те спасят. Място, където хората умират, музиката се разпада и животът е гаден. Толкова силно съм притисната към земята от тежестта на реалността, че понякога се питам как намирам сили да вървя.“


	Бившата талантлива пианистка Настя Кашников иска две неща: да завърши гимназия без никой да разбере за миналото й и да накара момчето, което й отнема всичко — самоличността й, духа й, волята й за живот — да си плати. Историята на Джош Бенет не е тайна — всеки човек, който е обичал, му е отнет, докато навършва седемнайсет и никой не му е останал. Сега всичко, което желае Джош, е да бъде сам и хората му го позволяват, защото, когато името ти е синоним на смърт, всеки е готов да ти осигури личното пространство.
	Всеки, с изключение на Настя — мистериозното ново момиче в училище, което започва да се появява и няма да си отиде, докато не проникне във всеки аспект от живота му. Но колкото повече той я опознава, в толкова по-голяма загадка се превръща тя. Докато връзката им укрепва и въпросите без отговор се трупат, Джош започва да се пита, дали някога ще научи тайните, които тя крие, и дали наистина иска да ги узнае.


	Морето на спокойствието е наситена, прочувствена и брилянтно поднесена история за едно самотно момче, емоционално крехко момиче и чудото на втория шанс.
