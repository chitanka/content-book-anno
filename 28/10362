	Деликатен проблем…
	Лейди Розалинд Дивайн е непорочна дама, но и досадница, която невъзмутимо пъха носа си в чуждите работи — заради което брат й отказва да я остави без надзор по време на сватбеното си пътешествие. Но Розалинд няма да направи нещата по-лесни за някаква незнайна и нежелана „бавачка“ и се заклева да използва всичките си хитрости, за да разкрие мистериозния си пазител.
	Никълъс Кинкейд, маркиз Уинтърборн, се съгласява тайно да наглежда разглезената, упорита сестра на приятеля си, въпреки че вбесяващата й склонност към пакости го кара да постави под въпрос решението си. Макар да е ограничен от правилата на обществото и приятелството, духът и чувствеността на Розалинд предизвикват бурно желание у Никълъс да изиграе много по-различна роля в живота й — такава, която води до страст, екстаз… и неизбежен скандал.
