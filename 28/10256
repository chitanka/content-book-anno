	Благодарение на ясновидските си способности Греъм Харис помага на полицията да разкрие редица престъпления, но ето че последният случай го сблъсква с невероятно жесток и хладнокръвен убиец — „Касапина“, който явно е маниак. Би могъл да премине през всякакъв психически тест, убива методично, без злоба или възбуда.
	Дийн Кунц, майсторът на трилъра, този път ни хвърля от 40-етажна сграда в бездната на ужаса. Роман, в който реалното и свръхестественото са се слели в лицето на страха.

	Дийн Кунц безспорно е един от най-големите американски майстори на трилъра. През 1965 г. двадесетгодишният Кунц печели наградата за фантастика на Атлантик Мънтли и оттогава всяка нова негова книга приобщава все повече фенове, а книгите му са над петдесет.
