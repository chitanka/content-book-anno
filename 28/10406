	Никога не е късно да намериш щастието, без значение какво ти е поднесъл животът.
	Джоузефин Малоун е изискана дама с изключително успешна кариера. Като личен асистент на известен фотограф, тя пътува из целия свят и непрекъснато има срещи с високоуважавани личности от модния, музикалния и филмовия елит. Но въпреки че животът й изглежда бляскав, това е само фасада, зад която тя е принудена да се крие. Несъзнателно, но много успешно Джоузефин държи всички останали хора на разстояние. Защото тя не търси любов. Любовта я е разочаровала. Изоставила я е. Единственият човек, който винаги я е обичал и подкрепял безрезервно, е нейната баба Лидия. Затова, когато неочаквано баба й умира, Джоузи е съкрушена и се завръща в родния си град Магдалийн.
	На погребението присъства странно семейство, което Джоузи не е виждала никога преди — грубоват, но привлекателен мъж, на име Джейк, и трите му деца. Но истинският шок за нея идва, когато при четенето на завещанието се оказва, че Лидия е „оставила“ внучката си на грижите на Джейк. Подозрителната Джоузи не иска да има нищо общо с непознатия мъж, който отгоре на всичко е собственик на стриптийз клуб, но изглежда, Джейк знае за нея много повече, отколкото тя някога доброволно би му разкрила…


	„Затрогваща и емоционална, с изящна уязвимост и истинност, които я правят още по-силна. Всеки миг от тази красива книга беше прекрасен.“
	„Винаги когато чета роман от Кристен Ашли, се питам дали изобщо е нужно да пиша ревю. Няма нито една нейна книга, която да не харесвам и дори обожавам.“
	„Прочетох тази книга със сълзи в очите. Тя ме докосна и затрогна. От нея се излъчва неподправена уязвимост и откровеност, които намериха отклик дълбоко в мен. Бях изненадана от всички чувства, надигнали се така неочаквано, че ме погълнаха цялата.“
	„История, преливаща от чувства. Непресторени, откровени и дълбоки.“
