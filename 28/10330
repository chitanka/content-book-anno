	Смъртта при пожар на светската красавица Барбара Флорио е шок за всички, които я познават. Но никой не се изненадва, когато подозренията на полицията се насочват към съпруга й Майкъл. Той е пристигнал в къщата точно навреме, за да спаси двете си осиновени дъщери Девън и Терез, но не и съпругата си.
	На другия край на света лекарката Ребека Кери научава от вестниците, че малката Терез, която някога е дала за осиновяване на богатите Флорио, се нуждае от нея. Ребека се впуска в трудната мисия да спаси дъщеря си, но е запленена от мрачния чар на Майкъл — един мъж с опасно много лица…
