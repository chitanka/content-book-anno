	С този роман завършва сагата за семейство Марч и техните деца. Дан, Деми, Нат и другите момчета вече са пораснали. Госпожици са станали и Дейзи, Нан, Бес… Поели са своя път в живота, но дали всеки ще намери щастието? Трудностите, любовта и разочарованията следват порасналите момчета и момичета, но всеки от тях знае, че ще намери утеха и разбиране при мама Джоу.


	Американската писателка Луиза Мей Олкът (1832–1888) е родена в семейството на учителите Абигейл и Бронсън Олкът. С трите си сестри прекарва щастливо детство, което по-късно описва в първия си роман „Малки жени“ (1868).
	Книгата постига изключителен успех. Авторката отбелязва в дневника си, че това се дължи на факта, че „всичко в нея е просто и истинско, защото е наистина преживяно“. Читателите веднага настояват за продължение и през 1869 г. се появява следващата книга — „Добри съпруги“.
	Две години по-късно една от сестрите й остава вдовица с две малки момчета. Олкът веднага решава да напише продължение на историята за семейство Марч, за да събере пари и да подпомогне сестра си и племенниците си. Така през 1871 г. се появява романът „Малки мъже“, в който авторката отдава почит на баща си и неговата идея за съвместното обучение на момичета и момчета.
	Олкът пише и четвърта книга за семейство Марч, озаглавена „Синовете на Джоу“ (1886), която излиза за първи път на български език.
