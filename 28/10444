	В живота си често са срещали трудности, но с всяко ново изпитание страстта им става все по-силна. Сега обаче нещата са на път да се променят безвъзвратно…
	След като шокираща истина за семействата им излиза наяве, е пределно ясно, че двамата не са много различни един от друг. Теса вече не е милото, обикновено, добро момиче, което беше преди да го срещне. А Хардин не е жестокото, темпераментно момче, което я привлече от самото начало. Той разбира силните чувства, водещи борба вътре в него, и знае, че единствено тя е способна да го успокои, когато избухне. Той има нужда от нея.
	Но колкото повече тайни от миналото му изплуват на повърхността, толкова по-мрачен става Хардин и по-ожесточено се опитва да отблъсне Теса — и всички останали в живота си. Тя не е съвсем убедена, че може да го спаси — не и без да се пожертва. Но отказва да се даде без борба. Ала за кого се бори: за Хардин или за себе си?
