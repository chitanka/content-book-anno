C>
	„Мери Хигинс Кларк може да е шампионът на романите «жени в опасност», но Джой Филдинг я принуждава да се потруди здравата за парите си.“
@	Орландо Сентинел
C$

	Джой Филдинг отново използва изключителния си талант, за да ни накара да обръщаме страниците без почивка — светнали всички лампи и заключили вратите — този път с един трилър, в който ужасът и привързаността се борят за място в майчиното сърце.

	Щастливо омъжена, с прекрасна дъщеричка, красив съпруг и просторен дом в един от най-хубавите квартали на Бостън, Бони Уилър няма оплаквания от живота. Дори бившата съпруга на мъжа й, Джоун, с нейната склонност винаги да избира неподходящия момент, не е нищо повече от досадница. Но изведнъж на Бони й се налага да проумее колко е крехък нейният съвършен свят. Когато открива Джоун, просната сред локва от собствената й кръв, става ужасяващо ясно, че някой заплашва и нея… както и прелестната й дъщеричка.

	Джой Филдинг е автор на десет романа, сред които са бестселърите „Виж Джейн бяга“, „Не споделяй тайни с мен“ и „Другата жена“. Тя поделя времето си между Торонто и Палм Бийч.

C>
	„Филдинг обработва материала си с финес; поддържа напрежението на високо равнище.“
@	Пъблишърс Уикли
C$
