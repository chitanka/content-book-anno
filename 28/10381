	Авторката на бестселъри на „Ню Йорк Таймс“ Джой Филдинг ни представя най-бляскавия си и интригуващ роман, който разказва за изчезването на красива млада актриса и за майка й, чийто живот се превръща в кошмар.
	Изгубването на Джулия се е превърнало в постоянно явление в живота на Синди Карвър. Първият път, когато Джулия изчезва, тя е на пет години и се изгубва от детската площадка. Това предизвиква у майка й параноя. Вторият път тя е на четиринайсет и решава да се премести при баща си. Това разбива сърцето на Синди. Но когато двайсет и една годишната Джулия изчезва безследно след обещаващо прослушване при един от най-известните и влиятелни холивудски режисьори, Синди предприема паническо издирване. Разкриват се тайни, човешки съдби се променят завинаги и на Синди й се налага да приеме мъчителната истина за една млада жена, която всъщност никога не е познавала истински.
	Секси, изпълнен с напрежение и съвършено завладяващ, „Изгубена“ въвежда читателите в душата на една жена, твърдо решена да намери дъщерята, която е изгубила и да си възвърне някогашното себеуважение.

	_Всеки непознат можеше да се окаже сатана, всеки приятел — предател. Доколко изобщо познаваме някого? Доколко познаваме самите себе си?_

C>
	„Пълен успех.“
@	Пийпъл
C$
C>
	„Страхотен!“
@	Ню Йорк Таймс
C$
C>
	„Онези, които са запознати с особения маниер на Патриша Хайсмит да разказва зловещо, ще го открият в заплетената история, която Филдинг толкова майсторски разплита.“
@	Ноксвил Нюз Сентинел
C$

	Посетете уеб сайта на Джой Филдинг: http://JoyFielcling.com
