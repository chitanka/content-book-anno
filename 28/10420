	— Не те обичам. — Заявява Сам с предупреждаваща усмивка.
	— И аз не те обичам — усмихва се Луси.
	Що за обяснение в нелюбов е това?
	Луси Мартин живее в магически красив и крехък свят — тя е художничка, която работи със стъкло, и има наистина необичайна дарба да общува с този специален материал.
	Но личният й живот се оказва по-чуплив и нараняващ от стъклото — годеникът й Кевин я изоставя, а новата му страст е не друга, а родната сестра на Луси — Алис. Разбира се Луси трябва и да напусне дома на бившия си, за да има място за новата влюбена двойка, която вече планира скорошна сватба…
	Разтърсена от най-лошия вид предателство, объркана и гневна, Луси се опитва да избяга от себе си, но попада по принуда под грижите на Сам Нолан — чаровният собственик на малка винарна на остров Сан Хуан. Усложненията идват, когато Луси открива, че новата връзка в живота й започва под фалшив претекст. Вместо да намери утеха, тя трябва да преосмисли въпросите за любовта, лоялността, старите модели, погрешните избори… И да открие, че някои неща в живота — дори след като са счупени — могат да се превърнат в нещо ново и красиво. Трябва само малко магия…
