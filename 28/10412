	Грейс Елънд открива трупа на шефа си, мотивационния лектор Спраг Уидърспуун, и се превръща в първата заподозряна за убийството му. Неотворената бутилка водка на нощното шкафче я връща към кошмар от миналото й. Едва на шестнадесет, тя става свидетел на жестоко убийство. И тогава на местопрестъплението е открита бутилка водка. Грейс вярва в силата на позитивното мислене, но не и в съвпаденията.
	Най-добрата й приятелка й урежда среща с непознат, която се оказва доста неловка и… неочаквано приятна. Джулиъс Аркрайт е успешен финансист, натрупал огромно състояние от бизнеса с рискови капитали. Бившият морски пехотинец не се доверява на никого. Отегчен от работата и обезверен от развода си, той се нуждае от ново предизвикателство.
	Грейс получава зловещи съобщения от личния имейл на шефа си. Скоро младата жена не се чувства в безопасност дори в собствения си дом и се обръща за помощ към Джулиъс.
	За да разкрият убиеца обаче, Грейс трябва да се върне назад в болезненото си минало…
