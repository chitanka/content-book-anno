	Шелби Фоксуърт е изгубила съпруга си. Скоро след това губи и малкото останали илюзии за брака си.
	Мъжът, който я е привлякъл с очарователна усмивка, нежност и романтика, я оставя сама в скъпо предградие на Филаделфия с тригодишната им дъщеря и дълг от няколко милиона долара. Той се оказва не само прелюбодеец, но и нагъл лъжец. Когато Шелби открива тайния му банков сейф, разбира, че съпругът й е имал няколко самоличности. Мъжът, когото е обичала, не просто е мъртъв. Струва й се, че той никога не е съществувал.
	Заедно с дъщеря си тя тръгва на юг, към Тенеси, където е сигурна, че ще открие спокойствие при семейството си. Там се запознава с Грифин Лот, успешен строител. Оказва се, че съпругът й има още тайни, които се разплитат една след друга. Дори в малкото градче, заобиколена от роднини и приятели, опасността я дебне и връхлита най-неочаквано, докато тя се опитва да си изгради нов живот. Миналото й застига дори Гриф. Опитът за убийство е само началото…
