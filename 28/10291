C>
	„Една от най-добрите автобиографии на всички времена… Един от по-добрите мемоари, писани някога, точка!“
@	Time
C$
C>
	„Агаси отбелязва ас с автобиографията си.“
@	London Lite
C$

	Той е един от най-обичаните спортисти в света и един от най-талантливите тенисисти, излизали на корта… Но от съвсем малък Андре Агаси намразва тениса.
	„Никой не ме е питал дали искам да играя тенис, още по-малко дали имам желание да се занимавам с това цял живот“, пише Агаси. В Открито той разказва как е преодолял страховете си, как се е преборил със самотата и е намерил сили и вдъхновение да помага на другите и да обича една необикновена жена.
	Динамична и изпълнена с откровения автобиография, която ще допадне на всички поколения читатели. Книгата е истинска наслада за почитателите на спорта, но ще заплени дори онези, които не се интересуват от тенис. Също като играта на Агаси, тя налага нов стандарт за стил, темпо и въздействие.


	__„Открито“ е избрана за Забележителна книга на New York Times, както и за Книга на годината от Forbes, San Francisco Chronicle и Washington Post.__