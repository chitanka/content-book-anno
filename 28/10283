	— Не сте подходяща — поклати многозначително глава Джошуа.
	— Но, доктор Уилямс, вие дори не попитахте за моята квалификация!
	— Довиждане, госпожице. Не ми губете времето!
	— Моля ви, изслушайте ме! — Сара бе изумена. — Та вие никога не сте ме виждали! Просто не знам какво толкова имате против мен…
	— Прекалено сте хубава! Още едно от онези красиви, тъпоумни момиченца, които не могат да различат мушкато от жираф. Схващате ли мисълта ми?
	— Доктор Уилямс, вие просто нямате избор! — изпъна се тя. — Аз бях назначена за ваш асистент и докато не докажете, че съм „тъпоумна“, ще трябва да работите с мен. Така стоят нещата!
