	Действието на романа се развива през 2070 година. Смелата творческа фантазия на автора рисува кратък период от време след сто години, когато междупланетните полети ще бъдат всекидневие. Големите постижения на човешката мисъл, развитието на човешкото общество са основните моменти, върху които е изградено произведението. Сюжетната линия е проста — по нареждане на Галактическия център космическият кораб „Сегежа“ се притичва на помощ на условно наречената „Синя планета“. С голямо умение, вълнуващо и динамично авторът разказва за сблъсъка между представителите на две цивилизации и подчертава, че покоряването на Космоса е достъпно само за онези, които защищават хуманизма, мира, прогреса. Романът на Кирил Буличов се радва на голям успех сред младите читатели в Съветския съюз.
