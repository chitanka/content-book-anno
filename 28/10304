	Шотландия. Осемдесетте години на XX век. В селцето Страткрой се подготвя голямо празненство през есента по случай пълнолетието на Кати Стейнтън. Това е хубав повод Алекса да се върне в родния край и да представи на своето семейство лондонския си приятел Ноел. В центъра на общественото внимание обаче е вестта за завръщането на своенравната и глезена Пандора, напуснала най-скандално родния край преди двайсет години. Дали не е имала любовна връзка с бащата на Алекса… Какво ли ще се случи, когато празненството свърши? На фона на суровата, но красива природа Розамунде Пилхер ни представя богата галерия от образи в поредния си бестселър.
