	От векове най-силните бойци на народа Ший — Сет и Конал Макгрегър — по заповед на своята кралица издирват Каменното сърце, магически символ, от който зависи съдбата на цялата им раса. Загърбили тъгата по дома и дълга към своя клан, те са принудени да предприемат тайни преходи отвъд Воала, в света на простосмъртните. Един от тези незаконни набези има опасни последствия, които опустошават живота както на най-близките им хора, така и на целия клан.
	В Отвъдния свят на простосмъртните Джед Камерън — отчаяно дързък млад крадец — е привлечен от странната и опасна Фин Макангъс и нейните сенчести роднини. Отмъкнат в света на Ший, Джед се сблъсква със заплашителни сили, способни да усукват времето и съзнанието му така, че да го принудят да изостави невръстния си брат. Но кой и защо иска да обсеби това дете? Скоро Джед и малкият Рори, Фин, Конал и Сет се оказват в окото на кървава буря…
	В сблъсъка между двата свята войната и трагедията са неминуеми — особено когато коварството връхлита откъм най-шокиращата посока…

C>
	Прекрасно черно фентъзи — силна, понякога брутална, но и затрогваща история, мощен екшън, способен да ви изненадва на всяка страница, неустоим отначало докрай.
@	The TIMES
C$
