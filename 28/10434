	Голяма киностудия заснема филм по книгата за един от първите случаи на Ив Далас. Преди края на снимките продуцентите и режисьорът организират бляскаво парти, на което са поканени и главните действащи лица от реалната история — Ив Далас и Делия Пийбоди. Въпреки че не обича шумните светски събития, Ив не може да откаже тази покана. На партито тя с интерес наблюдава актрисата, която се превъплъщава в нейния образ и с която имат изумителна прилика. Но вниманието й определено грабва Кей Ти Харис — актрисата в ролята на Пийбоди. Конфликтна и арогантна, тя очевидно притежава умението да печели врагове.
	Когато по-късно вечерта в басейна на покрива е открит трупът на Харис, лейтенант Далас влиза в обичайното си амплоа — разследването на убийство. Със сигурност извършителят се намира сред гостите на събитието. Случаят обаче не е толкова лесен, защото всеки от присъстващите има поне един мотив за престъплението.
