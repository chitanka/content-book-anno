	За немците той е познат като Сфинкс, а за всички останали — като европейския бизнесмен Алекс Волф. Пристига внезапно в Кайро от пустинята и носи със себе си радио, изкривен нож и бройка от романа „Ребека“. Той е безмилостен човек, с крайни убеждения, които е готов да следва на всяка цена. Залогът е висок — оцеляването на британските войски в Северна Африка и запазването на техните позиции в Египет.
	Само майор Уилям Вандам и прекрасната Елен могат да сложат край на това. Брилянтният шпионаж на Волф и съобщенията, които изпраща с информация за британските военни стратегии и позиции, приближават все повече Ромел до победата. А колкото по-близо е той до разбиването на британските сили, толкова повече Вандам затяга примката около шпионина. Всичко ще се реши в смъртоносна битка в безкрайната пустиня.
