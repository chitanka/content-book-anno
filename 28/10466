	В една изолирана долина малко човешко племе измира от ужасна болест. Носят се слухове, че жестоките господари на долината, планинските тролове, са открили лекарство за болестта — чудодеен еликсир.
	Когато сестрата на Раф е поразена от болестта и първенците на племето отказват да му помогнат, дръзкият младеж решава да направи немислимото — потегля сам за планината, за да открадне еликсира от страховитите тролове. Но за да стигне до целта си, Раф ще трябва да мине през опасни блата и гори, пълни с вълци, хобгоблини и най-вече с вездесъщите скверни твари — тролове скиталци…
	Пътуването към планината започва…


	Матю Райли е автор на тринайсет романа, превърнали се в световни бестселъри: „Битката“, „Експлозивно“, „Храмът на инките“, „Обект 7“, „Плашилото“, „Летящ старт“, „Пъкленият остров“, „Седемте смъртоносни чудеса“, „Шестте свещени камъка“, „Петимата велики воини“, „Плашилото и армията на крадците“, „Великата китайска зоологическа градина“ и „Турнирът“. Книгите му са издадени на повече от 20 езика и са продадени в над 4 милиона бройки.
