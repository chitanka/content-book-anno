	Задава се безгрижно лято за трите млади дами на Ана Годбърсън: Кордилия, Лети и Астрид. И трите са изпълнени с мечти и копнежи, вихрят се сред хайлайфа и модната музика в началото на миналия век. Това не ги прави по-различни от днешните амбициозни момичета с техните копнежи и страсти. Мечтата на Кордилия е да се извиси в простора с прочутия Макс Дарби. Лети се е устремила да завладее артистичните среди. Астрид пък витае в облаците и преследва нещо свое, за което не е съвсем сигурна какво точно е. Лятото е в разгара си, купоните също, страстите са нагорещени, любовта и романтиката са навсякъде… Но и клюките, папараците, зложелателите и мистериите също дебнат от всички страни. Случват се страховити неща, за които момичетата дори не са и сънували. Всяка води своята битка с живота, за да осъществи мечтата си. Дали тайните и скандалите ще унищожат поривите им, или ще им помогнат да постигнат своето? Отговорите на Ана Годбърсън са впечатляващи.
