	Някога Джордж Оруел отбеляза, че „да се осъвременява миналото е цяла професия“. Резкият напредък на историческата наука хвърли нова светлина върху старите проблеми и извади на преден план теми, които историците почти бяха пренебрегнали. Положихме много усилия, за да осъвременим настоящето, девето издание на _Световните цивилизации_. Но все пак винаги сме работили в рамката на творческите принципи, завещани ни от Е. М. Бърнс — принципи, които допринесоха тази книга да стане „класически учебник“. Ние предлагаме история на цивилизациите разгърнат разказ за това, как хората са организирали живота си в отговор на променливата среда и постоянните си нужди. Допълваме повествувателните пасажи с размишления за идеите и обществените институции и широко използваме илюстративния материал. Опитахме се да избегнем тона на безпристрастната истина, защото не вярваме, че такава съществува. Горещото ни желание е да покажем, че „историята на първите години“ може да бъде източник на интелектуално преживяване и дори наслада.
