	В атмосферата на следвоенното икономическо чудо в Западна Германия, в света на богатите и презадоволените, между красивата Верена Лорд, съпруга на възрастен банкер, и младия Оливер Мансфелд, ученик в елитен частен интернат, разцъфва една осъдена любов.
	Потънала в разкош, Верена сменя любовниците си като носни кърпички. Син на милионер — данъчен измамник, Оливер ненавижда баща си и властната му любовница, защото се опитват да вкарат майка му в лудница. Обичана от мъж, когото едва търпи, Верена обича единствено малката си дъщеря. Красив, чувствителен и интелигентен, Оливер е безкрайно самотен.
	Има ли бъдеще обърканото, скрито чувство, свързало огорчената жена и отчаяния младеж? Само дума ли ще остане любовта между тях?
