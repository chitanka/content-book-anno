	Разгръщате единствено по рода си издание на „Дракула“. То съдържа цялото произведение — без пропуски, без добавени сцени, без преиначени изрази и думи. Включените бележки към него поясняват непознатото за съвременния читател, тълкуват замислите на автора и препращат към мненията на изтъкнати специалисти.
	Добавени са две приложения: „Гостът на Дракула“ — публикуваната посмъртно като отделен разказ първа глава от оригиналния ръкопис на книгата, и интервю с автора, взето през 1897 г., които да допълнят разбирането на читателя за Брам Стокър, за неговата епоха и за неостаряващия му шедьовър.
C>
	Велика книга!
@	Нийл Геймън
C$
C>
	Талантливият Брам Стокър показа много от страните на върховния ужас в редица романи. Най-добър от всички тях обаче е прочутият „Дракула“, превърнал се в еталон за съвременното представяне на смразяващия вампирски фолклор.
@	Х. Ф. Лъвкрафт
C$
C>
	Необичайното не бива да се заклеймява. То е част от теб… Чудовището на Франкенщайн говори за страданията и погледа си към живота. Дракула — за романтиката на собственото си съществуване. Тези чудовища имат гледна точка.
@	Клайв Баркър
C$
C>
	Дракула е повече от въплъщение на готическия злодей. Той се е превърнал в един от трайните символи в съвременната художествена литература. Ще е нужно нещо повече от чесън, светена вода и колове, за да го изчерпим… и цял легион критици, за да го обясним.
@	Рамзи Кембъл
C$
