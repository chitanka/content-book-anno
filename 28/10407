	Тези, които виждат право в сърцето ни, невинаги са тези, които забелязваме от пръв поглед… Но любовта често е там, където най-малко очакваме да я намерим…
	Колин Ханкок дава най-доброто от себе си, за да избяга от сянката на мрачното си минало и да върви по правия път. Работа, учене, тренировки — това е всичко, от което има нужда, за да стои далеч от неприятностите. Последното, което търси, е сериозна връзка.
	Мария Санчес е образец на общоприетата идея за успех — тъмнокоса красавица с безупречно професионално досие на адвокат в престижна кантора. И все пак, Мария бяга от болезнени спомени, които са я прокудили обратно в родния град.
	Случайна среща в една дъждовна нощ променя житейските пътеки, по които и двамата са поели. Предизвиквайки всички предразсъдъци, които имат един за друг, любовта неусетно се настанява между тях. И те дори се осмеляват да мечтаят за бъдеще заедно… До мига, в който миналото ги връхлита.
	Мария и Колин ще бъдат подложени на изпитания. Дали демоните от миналото ще разрушат крехката им връзка? Или любовта ще ги запази и в най-мрачния им час?
	Никълъс Спаркс е автор на бестселърите „Нощи в Роданте“, „С дъх на канела“, „Последна песен“, „Моят път към теб“, „Най-дългото пътуване“, „Изборът“.
