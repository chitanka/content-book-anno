	След като големият удар в кариерата им зрелищно се проваля, невероятният чаровен измамник Локи Ламора и довереният му партньор Джийн едва успяват да отърват кожите. Така е с Джийн, но Локи бавно е повален от смъртоносна отрова, от която нито един алхимик не може да го спаси. Краят му наближава и единствената му надежда е да приеме предложението на тайнствения Вързомаг да действа като политическа маша в избори за магове и в замяна на това да оздравее. Животоспасяващата магия обаче е съизмерима с възможно най-мъчителната смърт, затова Локи не се съгласява, докато Вързомагът не споменава името на Сабета — голямата любов на Локи, а сега негов най-голям противник. Локи е загубил ума си по нея, но след бурни преживявания Сабета си тръгва. Сега обаче те отново ще бъдат заедно и отново ще има сблъсък на характери.
	Изправен пред единствения човек, който му е равен и в любовта, и в измамата, Локи трябва да направи своя избор: да се бори със Сабета или да я обича. От неговото решение може би зависи животът и на двамата.
C>
	Книга с висока скорост, толкова забавна, че не можеш да я оставиш… Локи и приятелите му са сред най-занимателните герои в жанра фентъзи.
@	Пъблишърс Уийкли
C$
C>
	В „Република на крадците“ има колоритно действие, валят остроумия, пълно е с изобретателни кроежи, точно както любителите на тази поредица са свикнали да очакват.
@	Уайърд
C$
C>
	Фентъзи свят, уникален сред себеподобните си… Ако търсите забележителна нова поредица фентъзи, не бива да пропускате тези книги. Казано с една дума, тези книги са СТРАХОТНИ!
@	Сан Франсиско Ривю
C$
