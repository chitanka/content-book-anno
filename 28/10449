	__Един брак. Трима участници. Горд крал. Любяща съпруга. Скандална компаньонка. 1362 година.__
	Филипа д’Ено избира момиче, прекарало целия си живот сред манастирски стени — Алис Перърс, закърмена единствено с амбиция. Кралицата й отрежда специална роля в английския двор.


	„Аз те издигнах от нищото, Алис. Сега трябва да ми се отплатиш.“ С тези думи повеждат момичето по коридорите на кралския дворец към леглото на крал Едуард III — за да изпълнява съпружеските задължения, на които болната Филипа вече не е способна. Властта си има цена и Алис Перърс ще я плати. Тя става компаньонка на краля. Довереница на кралицата. Блудница в очите на двора.
	Съдбата й е противоречива: Алис е обичана от краля и кралицата и заклеймявана от останалите. С изгряването на звездата си тя трябва да действа много внимателно — презряната компаньонка не е недосегаема. Политиката и интимните разговори са опасни спътници.
	Застаряващият велик крал я иска в леглото си. Враговете й искат да я прогонят от двора. Само една грешка, и Алис ще се изправи пред заплаха, по-ужасна от всички злобни слухове от миналото й.
C>
	… Запленяващ портрет на силна, интелигентна жена с чудесен ум за финанси. Този жив и убедителен портрет ще промени начина, по който светът гледа на компаньонките на кралете.
@	„Романтик Таймс“
C$
