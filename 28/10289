	Бивше ченге, изчезнало момиче и убиец в скоростна надпревара, в която победителят е само един, а губещите срещат смъртта си.
	Заради една фатална грешка животът на Елена Естес е разбит — неин колега от наркоотдела е убит и тя губи работата си като полицай. Елена се затваря в себе си, самообвинявайки се заради случилото се. Един ден обаче 12-годишната Моли Сийбрайт се обръща към нея с молба да открие изчезналата й сестра. Елитната конна база в Палм Бийч, от която е отвлечена Ерин Сийбрайт, се оказва опасно място. На Елена ще са й нужни всички умения от улицата, за да оцелее в сенчестата страна на това бляскаво място, докато преследва неуловимия престъпник.
