	Брандън Сандърсън, който е №1 бестселър автор в _New York Times_ с поредицата _Летописите на светлината на бурята_, съавтор на _Колелото на времето_ на Робърт Джордан, представя втората част от трилогията _Възмездителите_ — _Зарево_, продължението на бестселъра _Стоманеното сърце_.
	Занимателна задкулисна информация за всички книги на Сандърсън потърсете на _www.brandonsanderson.com_.

	Нюкаго е спасен.
	Бяха казали на Дейвид, че е невъзможно, че дори Възмездителите не са убивали Висш Епичен. Но Стоманено сърце — ненаранимият, безсмъртният, неунищожимият — е мъртъв. И той умря от ръката на Дейвид.
	Унищожението на Стоманеното сърце трябваше да направи животът по-лесен. Вместо това, обаче, Дейвид осъзна, че всъщност той има много въпроси. И то големи. И никой в Нюкаго не може да му отговори на тях.
	Възроденият Вавилон, град, познат преди като Манхатън, може да му даде отговорите. Управляван от мистериозната Висша Епична, Регалия, Възроденият Вавилон е наводнен и окаян, но Дейвид е сигурен, че може да открие пътя към отговорите, които търси. Да навлезе в град, контролиран от деспотичен Висш Епичен е рисковано, но той е готов да опита. Защото убийството на Стоманеното сърце остави дупка в сърцето на Дейвид. Дупка, в която някога е живяла жаждата за отмъщение. Някак той запълни тази дупка с друг Епичен — Зарево. И сега му предстои да навлезе в по-тъмни и по-опасни „води“, за да я открие и да получи отговорите.
C>
	„В продължение на години бях уверен, че знам какво е Зарево, че съм проумял недостъпна на останалите тайна.“
C$
