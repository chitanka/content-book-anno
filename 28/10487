	Изумително оригинална и неустоимо носталгична, тази книга преодолява традиционните жанрове. Амбициозен и очарователен дебют — отчасти приключенска, отчасти любовна и отчасти виртуозна интерпретация на виртуалното пространство.
	Годината е 2044, а реалният свят е неприветливо място. Подобно на повечето представители на човечеството, Уейд Уотс търси бягство от тягостното ежедневие, като прекарва времето си в ОАЗИС — вездесъща виртуална утопия, където можеш да си всичко и всеки, място, в което да живееш, да играеш, да се влюбваш — и това на всяка една от десет хиляди планети.
	И както повечето представители на човечеството, Уейд мечтае да е онзи, който ще открие най-големия лотариен билет, скрит във виртуалния свят. Защото някъде в това гигантско виртуално игрище създателят на ОАЗИС Джеймс Холидей е заложил няколко маниакално замислени пъзела, чието разгадаване осигурява гигантско богатство — и невъобразима мощ — на онзи, който ги разгадае.
	Вече години наред милиони хора се борят безрезултатно да се сдобият с наградата. И вече години наред за милиони жители това търсене е средство да избягат от действителността, потапяйки се в щастливо и завладяващо изучаване на страстта на Холидей.
	Настъпва моментът, когато Уейд се натъква на първата загадка…
	И изведнъж целият свят се мобилизира и хиляди конкуренти се включват в Лова. Единственият начин Уейд да оцелее, е да спечели. За тази цел той трябва да напусне безметежното си виртуално съществуване и да се впусне в реалния живот — и любов, — които винаги са го ужасявали.

	Романът, завладял тринайсет класации за научна фантастика и художествена литература, издаден в 19 държави, вече е тук! Пригответе се за шеметно потапяне в попкултурата на 80-те години на XX век — блестящият дебют на Ърнест Клайн няма да ви изгуби и за миг.
C>
	Абсолютна, напълно велика! Тази книга зарадва всяка клетка в гийковското ми тяло.
@	Патрик Ротфус
C$
C>
	Наистина, наистина се влюбих в _Играч първи, приготви се_… Клайн майсторски маневрира сред изобилието на попкултурата от 80-те, изстрелвайки читателя на пътешествие със светлинна скорост към едно загледано в миналото бъдеще.
@	Даниъл Уилсън
C$
C>
	Пленителна и креативна… геймърите трябва да се справят с объркващи пъзели и да надхитрят целеустремени врагове във виртуален свят, за да спасят истинския. Читателите не знаят с какво се захващат.
@	Тери Брукс
C$
	Дългоочакваната екранизация на романа ще бъде дело на Стивън Спилбърг и вече е в процес на снимане.
