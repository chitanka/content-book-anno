	_Кой знае истината за нейното семейство?_
	_Кой иска миналото й да остане скрито завинаги?_
	Кейтлин Прескът е само бебе, когато родителите й изчезват. Осиновена от богато тексаско семейство, тя се превръща в Кейт Монтгомъри и израства без спомен за родителите си и двете си по-големи сестри и брат, които я търсят, надявайки се да поправят ужасната грешка, извършена преди двайсет и две години в малко тексаско градче.
	Вече като амбициозна млада новинарка, току-що получила мечтаната работа в един остински телевизионен канал, Кейт осъзнава, че някой я преследва. Защо някаква кола се опитва да я блъсне? Кой би искал да я убие? Превръщайки опасната ситуация в репортаж, тя наема бодигард, който я следва неотлъчно по време на работа. Но не е предвидила студената като наточено острие сила на Тийг Рамос, нито привличането, което ще пламне между тях. Когато Тийг свързва смъртта на един човек от висшето общество на Остин с останалите без отговор въпроси за детството на Кейт, тя се заема да отключи опасните врати към своето минало. Сега, пазена единствено от мистериозния си бодигард, Кейт предприема рисковано преследване, което може да я отведе до семейството, което никога не е познавала — или до капана на безмилостен убиец.
	Една заплаха. Една надежда. Една закрила. Винаги близо до нея…
