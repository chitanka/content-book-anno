	Останали без захранване, човешките кланкери и аахимските конструкти са безполезни. Битката е изгубена. Купища лиринкси изскачат от недрата на Снизорт, подготвяйки се да нанесат съкрушителен удар върху съюзниците.
	Осакатялата Тиан е пленена от Витис, решен да измъкне нейните геомантични тайни на всяка цена. Заради провалите си Ниш бива низвергнат и обявен за предател, а Иризис, обвинена в измяна, е принудена да бяга, за да спаси живота си.
	Съдбата на човечеството е пряко обвързана с оцеляването на един стар хитрец — скрутатор Ксервиш Флид. Но Флид бива обвинен за снизортския провал. Неговият най-голям враг, председателят Гор, го е прогонил от Съвета. Като наказание за некадърността си бившият скрутатор е осъден да изкара остатъка от живота си в робство и да тегли затъналите в калта кланкери, докато сърцето му не се пръсне под напрежението.

C>
	От години не бях чел толкова увлекателна книга.
@	Ван Айкин
C$
C>
	Великолепно.
@	Тим Кадмън, Sydney Morning Herald, класация за най-добрите книги на 2003 г.
C$
