	__Тази книга отговаря на жизненоважни въпроси от областта на коткоотглеждането като:__
	Как да разпознаваме „Истинската“ котка от котката менте.
	__Първата безспорна класация на видовете котки:__
	От селската и бакалската през ботушомуцунестата до архизлодейската.
	__Възможно ли е да бъда едновременно породиста и „Истинска“ котка?__
	Разбира се, че не. Вие сте човек.
	__Говорех за котката ми.__
	Аха. Сложна работа. Логично е, че ако просто знаете името на прадядо си, това не бива да е пречка да се наслаждавате на пълнокръвен, богат живот.
	__Внася светлина в заплетения научен спор относно хранителните навици на котките:__
	Нека изясним, че истинските котки ядат от купички с изписано на тях ПИСАНЧО. Те биха яли от тях, ако ще да пишеше АРСЕНИК.
	Те биха яли ___всичко___.
	Истинските котки ядат плодови сладкиши. И пилешки дреболийки. И масло. И всичко, оставено на масата.
	Чуват как се отваря вратата на хладилника през две стаи в трета.
	__Целта на „Истинската“ котка е да си живее живота мирно и тихо, с възможно най-малко намеса от страна на човешките същества. Всъщност почти като при истинските хора.__
