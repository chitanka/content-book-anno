	Дейвид Вейл, бивш агент от ЦРУ, работи за тайна антитерористична организация, инфилтрирана от „Имари“ — авантюристична група, която планира да унищожи по-голямата част от човечеството с надеждата да го подтикне към еволюционен напредък.
	Доктор Кейт Уорнър — специалист по аутизма, стига до съдбоносен пробив в своите проучвания… с непредвидими последици.
	Дейвид и Кейт се впускат в надпревара с времето, за да спасят човечеството от геноцид, докато светът страда от зловеща напаст, невиждана дотогава. Те трябва да се борят с могъщата организация, решена да постигне целта си на всяка цена, и да се изправят срещу древно зло, причинило много от терористичните актове в историята…
