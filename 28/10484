	Книгите на Андреа Камилери карат читателя да мисли. При това обичайният за криминално четиво въпрос „кой е убиецът“ никога не е най-важният. И в осмия си роман от поредицата с комисар Монталбано, прочутият сицилиански писател се вълнува най-вече от житейските дилеми, пред които изправя героите си.


	Младо момиче изчезва на път за дома си. Версията за отвличане се потвърждава от анонимното обаждане с искане на откуп. Похитителите умело насочват към този, който трябва да плати, но той пък е изчезнал. Чанта, пълна с хартийки вместо с парите за откупа, взривява общественото мнение, влудява медиите и обърква полицията. А когато идва развръзката, Монталбано погазва правилата. Съчувствието и надеждата се оказват далеч по-силни от служебните му задължения.
