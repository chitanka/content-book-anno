	Отдалечена военна изследователска станция изпраща трескав сигнал за тревога, завършващ със смразяващото „Убийте ни всички!“. Личният състав от съседната база се отзовава и открива, че всички вече са мъртви — и то не само учените, но и всяко живо същество на площ от 130 кв. км — животни, растения и насекоми, дори бактериите.
	Земята е напълно стерилна и заразата се разпространява.
	За да я спрат, командир Грей Пиърс и Сигма трябва да разкрият заплаха от далечното минало — от времето, когато Антарктида е била зелена и съдбата на целия живот на Земята е висяла на косъм. Като следват древна карта, реликва от изгубената Александрийска библиотека, агентите на Сигма ще открият истината за древния континент и за нова форма на смърт, погребана под километри лед.
	От хилядолетни тайни в замръзналото минало до загадки, погребани в мрачните джунгли на настоящето, Сигма ще се изправи срещу най-голямото си предизвикателство — да спре предстоящото измиране на човечеството.
	Но дали вече не е твърде късно?
