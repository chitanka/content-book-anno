	Колко далеч бихме стигнали, за да запазим надеждата за любов жива?
	Травис Паркър има всичко, което човек може да желае: удовлетворяваща работа, верни приятели, просторна къща на брега и достатъчно свободно време за любимите си хобита. Той е убеден, че една сериозна връзка само би нарушила този комфорт…
	До мига, в който Габи Холанд не се нанася в съседната къща.
	Красивата червенокоска, резервирана и дори откровено груба, го заинтригува от самото начало. Дребната подробност, че тя има дългогодишна връзка, не пречи на желанието на Травис да я опознае по-добре.
	Така двамата застават на прага на пътешествие, чийто край никой не може да предвиди.
	Хроникьорът на човешката душа Никълъс Спаркс е ненадминат в умението си да разказва необикновените истории на обикновените хора. В „Изборът“ този път той ни изправя пред болезнения въпрос: колко далеч бихме стигнали, за да запазим надеждата за любов жива?
