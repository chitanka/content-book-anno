	Представете си, че внезапно сте попаднали в свят, който прилича на нашия, но е напълно различен.
	Свят, отреден единствено за вършилите злини от зората на времето.
	Свят, в който единствено вие сте „живи“. Този свят е Адът и вие имате една-единствена цел — да се приберете обратно.
	Наричат го Долното. Някои току-що са пристигнали в този свят, така различен и така подобен на нашия. Други са в него от векове и приемат с безразличие постоянните облаци, които скриват слънцето, както и мрачната атмосфера. Но всички имат една и съща участ след смъртта — те са прокълнати за вечни времена. Някои са останали в историята като кръвожадни тирани, безжалостни владетели и военни престъпници, а други са обикновени хора. Но всички са се озовали на това проклето място, защото през мрачното си съществуване са се опетнили със смъртен грях. Всички, с изключение на Джон Кемп. Той е „жив“ и е тук по собствен избор. Защото има мисия. Мисията на живота му.
