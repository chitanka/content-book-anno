	_Четири млади жени влизат в лондонското висше общество и се свързват в таен съюз, за да си намерят съпрузи_.
	_Дали третото от момичетата, които вечно подпират стените по време на танците, ще срещне сега своето щастие?_
	Еванджелин Дженър, най-срамежливата от четирите, се оказва най-богата след получаване на наследството си. За да се измъкне от лапите на безскрупулните си роднини, Еви отива при развратния виконт Сейнт Винсънт с най-скандалното предложение: _брак_!
	Репутацията на Себастиан е толкова опасна, че само трийсет секунди насаме с него биха съсипали доброто име на всяка порядъчна дама. Въпреки всичко, това пленително момиче се появява без придружителка на неговия праг, за да предложи ръката си. Да види „дявол по пладне“ (а в случая — през зимата) — Еванджелин е готова дори и на това, щом е нужно, за да държи Съдбата си в свои ръце.
	Но предложението на Еви върви с условие: никакви любовни ласки след сватбената нощ. Тя никога няма да стане просто поредната жертва с разбито сърце на коравосърдечния съблазнител — което означава, че Себастиан ще трябва да се въздържа от досегашните си навици… или може би ще изгуби собственото си сърце за първи път в името на една чиста любов.
