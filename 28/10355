#	Бестселър на „Ню Йорк Таймс“
C>
	„Завладяваща от първата до последната страница.“
@	Пъблишърс Уикли
C$
	Безгрижният живот на шестнайсетгодишната Миранда приключва, когато огромен астероид удря Луната и я измества от орбитата й. Цунамита помитат крайбрежията, земетресения пропукват континентите, вулканична пепел скрива слънцето и потапя земята в мрак. Тийнейджърката, която доскоро е изпълвала страниците на дневника си с притеснения за лоша оценка по математика и вълнения относно абитуриентския бал, сега споделя страховете си от гладна смърт и болестите, които изтребват голяма част от населението. Заедно с майка си и двамата си братя Миранда се бори за оцеляването си в този непознат, сякаш лишен от бъдеще свят. Едно момиче израства сред катаклизмите и се превръща в смела, самоотвержена млада жена, която се опитва да съхрани най-ценния ресурс на човечеството — надеждата.
C>
	„Живота, какъвто го познавахме“ е едно от най-зрелите, откровени и предизвикващи към размисъл заглавия, на които съм попадала.
@	Габриела Кожухарова
@	(azcheta.com)
C$
