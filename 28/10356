	Ивет и Люсил са две млади, красиви сестри. Баща им е викарий, а майка им е избягала с друг мъж — скандал, който семейството се опитва всячески да потули. Скоро след края на Първата световна война им се налага да се преместят в мрачната къща на сляпата си и властна баба. Животът им поема в скучно и монотонно русло, а поривите на младостта им се сблъскват с установените порядки в дома.
	Ивет истински жадува за свобода, за приключения, за любов и страст — чувства, за които не се говори под покрива на викария. Неизбежното обаче идва под образа на горд и непокорен циганин. Неписаните закони на времето обаче правят невъзможна дори идеята за любов между тях.
	Но когато природата иска своето, тя го постига, дори с цената на смъртна заплаха.


	Класическата новела „Девицата и циганинът“ (1924) е сред популярните произведения на Д. Х. Лорънс. Той скандализира британското общество с романи като „Дъгата“ (1915), „Влюбени жени“ (1920) и „Любовникът на лейди Чатърли“ (1929), който излиза в пълния си вид чак през 60-те години.
