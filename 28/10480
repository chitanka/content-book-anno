	В една дъждовна нощ шестгодишната Холи губи единствения близък човек, когото познава — майка си. И оттогава не проговаря нито дума.
	_Един самотен мъж се нуждае от съпруга…_
	Последното, което би искал Марк Нолан, е да отглежда шестгодишно дете. Но той скоро осъзнава, че е готов на всичко, за да направи живота на това дете отново пълен. Прощалното желание на сестра му го направлява: „Просто започни да я обичаш. Останалото ще дойде само.“
	_Понякога е нужна малко магия…_
	Маги Конрой не смее да повярва в любовта отново, след загубата на съпруга си преди година. Но тя вярва в магията на въображението. Като собственичка на магазинче за играчки тя живее така, както й харесва. И когато се запознава с малката Холи Нолан, Маги вижда, че детето отчаяно се нуждае от малко магия.
	_Да превърнеш мечтите в действителност._
	Трима самотни хора. Три съдби на кръстопът. Трима души, които са на път да открият, че по Коледа всичко е възможно, и мечтите успяват да си намерят дом…

	* * *
C>
	Лайза Клейпас очевидно притежава съвършената рецепта за създаване на любовна история. Не знаем каква магия прилага, но резултатът е блестящ!
@	„Booklist“
C$
