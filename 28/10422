	След три сезона в Лондон, бащата на Дейзи Бауман й поставя ултиматум: да си намери съпруг. _Веднага_. И ако Дейзи и този път не впримчи подходящия ухажор, ще бъде омъжена за човека, когото баща й е избрал — безскрупулния и надменен Матю Суифт.
	Дейзи е в ужас. Една Бауман никога не приема поражението и тя е решена да направи каквото трябва, за да се омъжи за някого — _за когото и да е_ — стига да не е Матю Суифт. Но тя не е взела предвид неочаквания чар на Матю… нито страстта, която скоро пламва между двамата и бързо излиза от контрол. А Дейзи открива, че мъжът, когото винаги е мразела, може да се окаже истинска мечта — _нейната_ мечта.
	Но точно в мига, когато Дейзи е готова да се предаде, избухва скандал — и то такъв, който може да разруши и живота на Матю, и любовта, по-страстна и неустоима, отколкото и в най-горещите фантазии на Дейзи.
