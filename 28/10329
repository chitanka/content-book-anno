	Ани Пауърс води във Флорида живот, какъвто дай Боже всекиму — със съпруг и четиригодишна дъщеричка. Но само преди десетина години Ани е била пленница (или съучастничка) на масов убиец. Сегашният й съпруг Грей проследява престъпника и спасява Ани, като изпраща убиеца заедно с колата му на дъното на пропаст. Ани няма спомен какво се е случило през годините, когато е била с убиеца, склонна е да изпада в паника и да губи паметта си. Но когато в къщата й се появява странен непознат, Ани е убедена, че мъчителят й се е завърнал. Полицията също храни своите съмнения и се рови в миналото й, затова тя трябва да възвърне паметта си, за да се освободи веднъж и завинаги от своето бреме.
C>
	„Несвяст“ е психологически трилър от най-висша категория. Ако още не сте преживели Лиса Ангър, какво чакате?
@	Харлан Коубън
C$
C>
	Ураган, а не трилър. Опитайте да се откъснете от него.
@	Ентъртейнмънт Уийкли
C$
C>
	Не съм чел нищо сравнимо. Толкова неочаквани обрати… Блазе на онези, които обичат съспенса.
@	Джон Сърлс по Тудей Шоу за ДЕСЕТТЕ НАЙ-ДОБРИ ЛЕТНИ ЧЕТИВА
C$
