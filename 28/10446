	Приключение и тъмна магия, мистерия и романс — „Кралицата на Тиърлинг“ е абсолютното откритие на годината!
	Тронът я очаква… ако живее достатъчно дълго, за да седне на него.
	На деветнайсетия й рожден ден войниците идват за Келси Глин, за да я ескортират до родното й място… и за да се погрижат да оцелее достатъчно дълго, за да може да получи онова, което е нейно по право.
	Но като много деветнайсетгодишни, Келси е непокорна, има високи принципи и вярва, че знае всичко. За разлика от много деветнайсетгодишни й предстои да наследи кралство, което е на колене — корумпирано, покварено и опасно. Келси или ще стане най-страховитата владетелка, която кралството е познавало… или ще е мъртва до седмица.


	„Кралицата на Тиърлинг“ е дебютният роман на Ерика Йохансен. Действието се развива в 24-ти век и е първият роман от замислената фентъзи трилогия.
