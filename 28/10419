	Добре дошли във Фрайдей Харбър — приказно градче в тихоокеанския северозапад, където нещата не са съвсем такива, каквито изглеждат, и където истинската любов има призрачен шанс…
	Вярвате ли в духове? Алекс Нолан е толкова горчиво циничен, че останалите едва го понасят. Един от тримата братя, които наричат Фрайдей Харбър свой дом, той по нищо не прилича на Сам или Марк. Те всъщност вярват в любовта; те смятат, че рискът от болката заслужава шанс за щастие. Но Алекс се бори със своите демони с помощта на бутилка уиски и живее в собствения си ад. И нищо чудно, че му се явява един призрак, който само той може да види. Нима Алекс най-накрая е преминал прага на лудостта?
	Когато случайността сблъсква Зоуи Хофман с Алекс, всичките й инстинкти крещят: „бягай!“. Дори самият Алекс й казва същото. Двамата са като огън и лед, като светлина и сянка. Но понякога е достатъчен само един проблясък на светлина, за да прогони мрака. Зоуи има шанс да накара Алекс да погледне живота си с трезви очи и да осъзнае, че старите призраци могат да вдъхнат нов живот в една разбита душа, и че любовта не е лудост, а освобождение.


	„Прекрасна, чаровна и затрогваща история: малко магия, много топлота и любов, богати характери и увлекателен разказ — перфектната рецепта за бестселър!“ — Kirkus Reviews
