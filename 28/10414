	Роман за това как да живееш, как да се изправиш, когато паднеш, как да обичаш и да позволиш да бъдеш обичан!
	Хелън Карпентър е на 32 години, разведена, с по-малък брат, на когото въобще не може да разчита. Живяла е 6 години с мъж, който обича чашката повече от нея. Решава, че е крайно време да промени живота си и се записва на курс по оцеляване в пустошта на Уайоминг.
	Хелън тръгва към планината с ясно формулирани цели: да надскочи физическите и емоционалните ограничения, да се издигне от собствената си пепел като феникс, да стане по-силна и безкомпромисна, да се превърне в кораво копеле.
	Но в планината единственият корав пич е майката природа, а предизвикателствата пред Хелън са големи — три седмици сред 20-годишни младежи, колежанки първокурснички и с човека, когото тя упорито избягва — 22-годишният най-добър приятел на брат й, който е влюбен до уши в нея.
	По пътя към оцеляването ги застига лятна снежна буря, изгубват се в планината, Хелън изминава километри сама, за да помогне на пострадал. Пътуването променя всички — дори тези, които не са се харесвали в началото, си стават близки. А неочаквано най-добрият, най-зрелият и… най-желаният от всички жени в групата се оказва младият приятел на брат й.
	Приключението сред планината й помага да се сбогува с миналите рани в душата, да изпита умиротворение и благодарност за всеки красив миг сред природата. Научава се как да позволи на някого да я обича и как да позволи на себе си да обича!
	Хелън не получава сертификат от курса, но научава първия урок по оцеляване: какво е щастието — вълнението от живота, погледът на любим човек, който те оставя без дъх и милионите мигове, когато двата души са заедно. И вече не е начинаеща!


	Катрин Сентър е автор на разкази и на пет романа. Когато е на 21 години, преди да напише „Щастие за начинаещи“, Катрин Сентър отива на подобен курс за оцеляване в пустошта, който се оказва едно от най-големите приключения в живота й. Завършила е Vassar College и Програмата за творческо писане към Хюстънския университет. Живее в Хюстън със съпруга си и двете им деца.
