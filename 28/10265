	Върховото постижение на Даниел Кийс — спечелилият много награди роман „Цветя за Алджърнън“ — безспорно се превърна в световна класика. Досега от него са продадени над 5 милиона броя и преиздаването му след първото излизане на пазара продължава.
	Сега, тридесет години по-късно, Даниел Кийс се завръща в царството на напрежението със своя нов роман — приковаващ сетивата и незабравим психологически трилър.
C>
	Кийс доказа, че е голям майстор на словото.
	Той си играе с думите така, както дърворезбарят с дървото.
@	вестник Плейн Дийлър
C$
	Рейвън се събужда в лудницата. Тя е разстроена млада жена, страдаща от раздвоение на личността, която се лекува от поредния си опит за самоубийство. Но сега тя пази тайна, която би могла да спаси живота на хиляди хора. Надълбоко в подсъзнанието й са заровени детайли за предстояща терористична атака срещу Съединените щати — детайли, които нейните похитители не биха й позволили да разкрие.
	Докато Рейвън използва всички свои сили, за да се бори с похитителите си, един американски таен агент се впуска в луда надпревара, за да я спаси и да открие ключа, с който да освободи заключените й спомени, преди да е станало твърде късно.


#	За автора

	Даниел Кийс е роден в Ню Йорк. На седемнадесетгодишна възраст постъпва в американския търговски флот и служи на кораб. По-късно завършва психология в Бруклинския колеж. Работи на различни места — отначало като помощник-редактор, после се заема с модна фотография, а по-късно и като преподавател по английски език. През 1966 г. става професор по английски език и творческо писане в университета „Охайо“.
	Дебютният роман на Кийс „Цветя за Алджърнън“* печели награди и претърпява множество издания на различни езици. Романът е филмиран, по-късно адаптиран за театрална сцена и за телевизионна продукция.
	[* Издаден на български език от ИК „Кибеа“. — Бел.ред.]
	Кийс е автор на още няколко романа — „Докосването“, „Петата Сали“ и „До смърт“. Последният му роман е „Пророчества от лудницата“.
	Автор е и на няколко документални книги. Негови произведения влизат в официалните селекции на „Препоръчани книги“ и на клуб „Книга на месеца“. Печели немската награда „Курд Ласвиц“ за най-добър чуждоезиков автор и е номиниран за награда „Едгар“ от Асоциацията на криминалните писатели на Америка.


#	За книгата

	Рейвън Слейд е привлекателна млада жена с трагична съдба.
	Зад разклатената й психика се крие минало, изпълнено с драматизъм, горчивини и обрати. По необяснима съдбовна ирония именно зад нестабилната й психика е заключена тайна, от която зависи животът на стотици хиляди невинни хора. Рейвън е неволен заложник на битката между големи политически и военни играчи — международни терористи, чиято цел е грандиозен атентат срещу демократична Америка.
	Това е книга за изборите, които правим, след като съдбата ни е определила за жертви — какъв е шансът да бъдем достойни човешки същества, когато сме изгубили почти всичко: миналото си, бъдещето си, включително и личността си.
