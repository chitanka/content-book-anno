	Джема знае със сигурност едно — за тази работа е готова човек да убие. Отваря й се златна възможност да състави каталог на семейни документи и книжа от шестнайсети век, което пък ще й помогне да завърши дисертацията си. Неочаквано обаче се натъква на семейна легенда за камък, който изпълнява желанията на всички от фамилията Фрейзър и който загадъчно е изчезнал. Двамата с най-големия син в семейството, в когото е влюбена, обединяват усилията си за намирането на камъка, без да подозират, че крадец, издирван по целия свят, също търси безценния трофей.
