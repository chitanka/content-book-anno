C>
	Зашеметяващо… Сравняват Хейдър с Томас Харис, Патриша Корнуел и Кати Райкс.
@	Глоуб енд мейл
C$

	За някои престъпници убийството е само начало…

C>
	Приковаваща вниманието… зловеща и изпълнена с напрежение… ужасяваща книга!
@	Вашингтон Поуст
C$

	Някои престъпления шокират. Някои престъпления ужасяват. А някои предизвикват въображението.
	В този хипнотизиращ роман Мо Хейдър се обръща към кошмарния свят на жертвите и техния мъчител… и едно ченге, което се сблъсква със собствените си ограничения като мъж.
	Детектив Джак Кафъри може да се изправи очи в очи със закоравели престъпници, но не може да каже „сбогом“ на жената, която не обича. Все още преследван от ранната смърт на своя брат, Кафъри се впуска в разследване на убийството на пет обезобразени жени, чиито тела са открити в предградията на Лондон и крият в себе си потресаващо съкровище…
	Кафъри знае, че колегите му търсят в грешна посока. Но той дори не се досеща срещу какво е изправен, не подозира мрака в душата на убиеца, както и най-страшното разкритие от всички…
	Защото докато преследването се извисява в бясно кресчендо, неизвестният извършител е притиснат до стената. За изтерзания от ужас град кошмарът най-сетне свършва… може би.

C>
	Хейдър пише невероятно! Като автор на криминални романи, тя е наистина изключително дръзка.
@	Торонто стар
C$
