	Тази книга съдържа нови страници от знаменитата „Хиляда и една нощ“ — Илиада на източния свят. Нейното арабско име „Алфу Лейла ау Лейла“ звучи като песен в пустинята, вървят камилски кервани, натоварени с несметни богатства, чуват се стъпки на приказни красавици, изправят се пред нас чудодейни герои, създадени от арабския народен гений, фантазия и мъдрост. Беден би бил светът, ако на неговата книжна лавица липсват томовете със сладостните приказки на Шехерезада.
