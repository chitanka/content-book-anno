	„ИГРА НА НЕРВИ“ е анонимна игра, излъчвана на живо по интернет. Участниците трябва да изпълнят различни предизвикателства срещу неустоими награди — пари, дрехи, мотоциклети, коли, стипендии за университет.
	Когато Вий е избрана да участва, тя открива, че играта знае всичко за нея. Гейм мейкърите я изкушават с награди, подбрани за нея от страницата й в „Това-Съм-Аз“ (нещо като фейсбук) и избират за неин партньор съвършеното момче — красивия Иън. Отначало всичко върви добре и феновете на Вий и Иън ги насърчават да приемат все по-трудни предизвикателства.
	Но в последния кръг за Голямата награда играта взема неочакван и опасен обрат. Изведнъж играчите трябва да играят за всичко или нищо, като залога е животът им. Докъде ще стигне Вий, преди да се откаже? И дали ще й позволят да се откаже?
