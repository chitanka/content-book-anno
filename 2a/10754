	Тя отнема живот. И сега трябва да го заплати със сърцето си.
	Когато деветнайсетгодишната Фейра убива вълк в гората, се появява звяр, който изисква възмездие. Тя е отвлечена в магическа земя, за която е чувала единствено от легендите. Фейра открива, че нейният похитител не е животно, а Тамлин — един от безсмъртните и смъртоносни елфи, някога управлявали света.
	Докато обитава имението му, чувствата й към Тамлин се трансформират от ледена враждебност в изгаряща страст, която изпепелява всички лъжи и предупреждения, които е чувала за прекрасния и опасен свят на елфите. Но над тези земи се надига древна и зловеща сянка и Фейра трябва да намери начин да я спре… или Тамлин и народът му са обречени завинаги.


	Вълнуваща, увличаща поредица от авторката на бестселъри на „Ню Йорк Таймс“ Сара Дж. Маас, съчетаваща любимата на поколения приказка за Красавицата и Звяра и вечното увлечение по вълшебството и магията.
