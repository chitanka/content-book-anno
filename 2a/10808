	Двайсет години по-късно Роуина и Топаз все още са на върха на кариерите си. Роуина е музикален продуцент, превърнал се в легенда. Топаз е многоуважаван изпълнителен директор на едно от най-популярните модни списания. Загърбили миналото, двете най-добри приятелки са щастливо омъжени и се наслаждават на живота си.
	Кризата обаче не подминава музикалния бизнес и изведнъж компанията на Роуина се оказва на ръба на фалита. Тя прави всичко по силите си, за да я спаси, преди да е станало прекалено късно.
	Топаз също се намира в труден период от живота си. Съпругът й — Джо, я изоставя заради млада и красива актриса, а продажбите на списанието й достигат рекордно ниски нива. Топаз знае как да събуди интереса на читателите, но няма представа как да спаси брака си. Затова се обръща за помощ към най-добрата си приятелка.
	Роуина и Топаз се връщат към корените си и отново изпитват наслада от работата и неистово желание за успех. Борбени и амбициозни, те заедно се изправят срещу най-големия си враг от миналото.
