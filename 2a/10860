	Авторът на „Абсолютна памет“, „Бягството“, „Виновните“ и още 28 трилъра, преведени на 46 езика в 80 страни.


	Еймъс Декър, човекът с феноменална памет, се завръща в новия трилър на Дейвид Балдачи.


	Мелвин Марс е осъден на смърт за убийството на родителите си. До екзекуцията му остават броени минути, но се случва невъзможното. Затворник в друг щат признава, че е извършил престъплението.
	Еймъс Декър, който току-що е включен в специален екип на ФБР, проявява интерес към случая „Марс“, тъй като открива в него поразителни сходства със собствената си съдба. И двамата с Марс са били талантливи футболисти, но трагедии са провалили спортната им кариера. Семействата и на двамата са били жестоко убити. И в единия, и в другия случай след дълго време непознат човек прави самопризнания. Които се оказват фалшиви.
	Кой е натопил Марс за двойното убийство? Кой иска в последния момент да го спаси от екзекуция? И защо чак сега, след двайсет години?
	Скоро след като Декър започва разследването, член на екипа му е отвлечен. Залогът е много по-голям от живота на един осъден на смърт. Декър ще трябва да впрегне цялата мощ на изключителния си ум, за да стигне до истината.
