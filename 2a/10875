	Робърт и Джон — двама братя, израснали в американските армейски бази, където е служил баща им, генерал Пулър. Днес Джон е военен следовател, а брат му е затворник с доживотна присъда. Блестящата кариера на Робърт в разузнаването на САЩ прекъсва внезапно поради обвинение в държавна измяна.
	Федералният военен затвор в Канзас е строго охраняван. Никой не е правил опит за бягство от него, защото това е невъзможно. Но невъзможното се случва. Робърт изчезва, а в килията му намират труп на мъж, когото не могат да идентифицират. Сега бившият експерт по киберсигурност е най-издирваният престъпник в страната.
	Джон Пулър получава задачата да открие Робърт, защото знае как мисли и действа той. Военният полицай е безкомпромисен и няма да прояви пристрастие. Но правителството се съмнява в това и възлага на агент Вероника Нокс да работи с него. В хода на разследването умират много хора, свързани с Робърт. Изключителните умения на Джон като следовател и боец, изглежда, няма да са достатъчни, за да се пребори с шпионите и враговете на страната си.
