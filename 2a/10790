	Кралят умря…
	Да живее кралицата!
	На трона на размирна африканска държава, богата на природни ресурси, предстои да седне млада, красива и дръзка принцеса — Натали Олонго. Обаче не само нейното бъдеще, но и това на страната зависи от сблъсъка на интереси на мултинационални корпорации.
	В тази напрегната обстановка Кирил Мазур, началник на охраната на принцесата, ще се сблъска с много предизвикателства. Някои от тях са лични, но други са въпрос на чест за пагона на съветския офицер.
	Бунтове, опити за покушения и едно неочаквано сътрудничество с шпионин на неприятелско разузнаване обагрят романа на Александър Бушков. Живо, вълнуващо и с неповторимо чувство за хумор перото на най-четения руски писател днес рисува сложните ситуации, в която героите попадат. Геополитика и скандални авантюри, както и много, много пари се вплитат на страниците на романа.
