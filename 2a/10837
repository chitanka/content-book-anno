	Понякога е необходим скандал, за да разкриеш истинските копнежи на сърцето си…
	Абигейл Уестън има всичко: красота, остроумие и една от най-големите зестри в Англия. Родителите й се надяват да я омъжат за граф. Абигейл се надява на мъж, който ще я желае страстно и отчаяно. Но изглежда парите заслепяват всеки мъж, когото срещне, с изключение на един.
	Себастиан Вейн няма нищо. Наследството му се е стопило, баща му е луд, а той се прибира със счупен крак от войната — неподходящ ухажор, за което и да е момиче, какво остава за богата наследница. Но Абигейл е единствената светлина в живота му — умна, прекрасна и способна да прозре истинската му същност зад съсипаната репутация.
	И двамата биха заживели щастливо, ако Бенедикт Ленъкс не бе започнал да ухажва Абигейл. Бен е всичко, което Себастиян не е — богат, чаровен, наследник на граф. Себастиан няма да се откаже от единственото момиче, което някога е обичал, но Абигейл ще трябва да избира между разорения джентълмен, който кара сърцето й да пее, и ухажора, който е готов да постави света в краката й.
