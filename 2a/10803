	В далечна земя, управлявана от жестоко момче убиец, всяка зора носи тъга на различно семейство. Халид — младият халиф на Хорасан, несъмнено е чудовище. Всяка нощ той взема за съпруга различно момиче, а на сутринта палачът му увива копринено въженце около врата й. Когато най-близката й приятелка се превръща в жертва на Халид, Шахризад се заклева да отмъсти за смъртта й и доброволно пожелава да стане следващата жена на халифа. Тя има намерение не само да оцелее, но и да сложи край на пороя от смърт, отприщен от бъдещия й съпруг.
	Нощ след нощ Шахризад омагьосва Халид чрез историите си, борейки се с настъпването на утрото. Всяко следващо може да й е последно. Опасностите дебнат зад всеки ъгъл на двореца, а тайните са повече, отколкото тя би могла да си представи. Най-голямата загадка обаче е самият халиф — чудовището няма нищо общо с легендите, които се носят за него извън дворцовите стени. А когато открива, че за убийствата има причина, Шахризад трябва да поеме в ръцете си най-опасната битка.
	Вдъхновен от класическите приказки от „Хиляда и една нощ“, съблазнителният роман „Гневът и зората“ е преразказ на един от най-любимите романси на всички времена, преплитащ в себе си вълшебство, еротика, смелост и любов.
