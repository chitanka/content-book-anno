	Измислица — вълшебна и „магьосническа“, образи — фантастични, подсказани от народни предания, от легенди и приказки, фантастична гротеска, утопична мечта за прекрасно далечно бъдеще — всичко това откриваме в творчеството на мнозина руски писатели от първата половина на XIX век.
	Сборникът „Страшната прокоба“ ни въвежда в този фантастичен свят на творбите, създадени от руските писатели на миналото столетие.
	Книгата включва повестите на прославените класици на руската литература — А. Пушкин и Н. Гогол, на известните руски писатели Е. Баратински и В. Одоевски, а също така на автори, малко познати на българския читател — А. Бестужев-Марлински, А. Погорелски, О. Сомов, О. Сенковски.
	{img:shadow.jpg}
