#	Луната иска да те убие.

	И има хиляда начина да го направи. Жестокият студ на вакуума. Смъртоносните дъждове на радиацията. Задушаващият прах, по-стар от Земята. Все по-крехките ти кости.
	А може и да не ти останат пари за вода. Или въздух. Или просто да застанеш на пътя на един от Петте Дракона — корпорациите, които властват над Луната и управляват изобилието й от ресурси и възможности. Но ти ще останеш — защото Луната може да те направи по-богат, отколкото някога си си представял.
	Адриана Корта е на осемдесет години. Семейството й управлява Корта Хелио. Заедно са оцелели през кървавите корпоративни войни и опасния период на мир, който ги е последвал. Но сега този мир се разпада. Адриана може да умре, но няма да се остави да я убият — нито съперниците й, нито Луната.
	И каквото и да се случи с нея, Корта Хелио няма да загине.

	Новият роман на Иън Макдоналд е един вълнуващ, кървав епос — фантастика, на чиято сцена мерят сили коварни магнати, влиятелни матриарси и космически Кръстници. Оставете се на тази изпълнена с живот картина да ви пренесе в един опасен свят, където между живота и смъртта винаги има само една крачка.
