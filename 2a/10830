	Някога, много отдавна, в свят отвъд нашия три богини се събрали да приветстват новата си кралица. Дарили я с три звезди: огнената, ледената и водната, които да разпръскват любов и светлина. Господарката на мрака Нереза обаче направила зла магия — един ден звездите да паднат от небето.
	За да се слеят мракът и светлината и да настъпи краят на света.


	Саша Ригс е талантлива художничка, която превръща кошмарите и виденията си в картини. Тя живее и твори в уединение, далеч от шума на големия град. Виденията й я отвеждат до гръцкия остров Корфу и там тя среща ирландския илюзионист Бран Килиан — харизматичния мъж от сънищата й, предопределен да бъде неин любим. Саша притежава и друга необикновена дарба — да долавя чувствата на хората. Тя усеща, че Бран не е този, за когото се представя, но въпреки това се влюбва в него.
	На окъпания от слънцето остров Саша и Бран се запознават с археоложката Райли, пътешественика Сойер, майстора на меча Дойл и красивата, но самотна Аника. Те са тръгнали по следите на огнената звезда, която според древната легенда е скрита между земята и морето. Само потомците на богините могат да я намерят и да спасят света…
