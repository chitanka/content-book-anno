	Капанът е поставен. За кого ще щракне той?

	_Знам кой е убиецът на сестра ми. Написах тази книга за него._
	Преди 12 години сестрата на Линда Конрадс е убита. Извършителят никога не е разкрит, но Линда е успяла да го зърне за миг на местопрестъплението.
	И един ден, след години, тя го вижда отново. По телевизията.
	Той вече е изтъкнат журналист, а тя — известна писателка, която озадачава феновете и пресата с факта, че повече от десетилетие не е напускала дома си.
	Линда няма доказателства, с които да отправи обвинение.
	И решава да примами мъжа, но единствения начин, по който може — с роман, в който описва убийството на сестра си.
	Когато книгата е готова, за изненада на всички, Линда се съгласява да даде интервю. Само едно. В дома си. На единствения журналист, който знае за случая повече от нея…
	_Капанът е поставен. Но когато на вратата се позвъни, никой от тях няма да е сигурен за кого ще щракне той…_

	„Капанът“ беше обект на ожесточени търгове и се нареди сред най-горещите криминални романи за изминалата година. Издаден е в 20 страни, а филмовите права са закупени от голяма холивудска компания.
