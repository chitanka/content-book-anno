	Писателят на епично фентъзи във вихъра си Брандън Сандърсън ни представя дългоочакваното продължение на _Сияйни слова_ — №1 бестселър на _Ню Йорк Таймс_.

	В третата книга от _„Летописите на Светлината на бурята“_ — _Заклеващия_, човечеството се изправя лице в лице с Опустошението след завръщането на Пустоносните — враг толкова многоброен колкото и жаден за отмъщение.
	Алетските армии на Далинар Колин печелят краткотрайна победа на жестока цена: врагът призовава Вечната буря, която помита света с разрушителна сила и пробужда някога мирните и раболепни парши от вековното им поробване от хората. В отчаян опит да предупреди семейството си за опасността, Каладин Благословеният от Бурята трябва да приеме факта, че новозапалената ярост на паршите може да е напълно оправдана.
	В града-кула Уритиру, сгушен в планините високо над бурите, Шалан Давар проучва чудесата на древната крепост на Сияйните рицари и разкрива мрачни тайни, спотайващи се в дълбините. Далинар осъзнава, че изпълняването на мисията му — обединяването на родния му Алеткар, може да не е достатъчно. Ако всички нации на Рошар не оставят настрана пропитото с кръв минало на Далинар и не се обединят, и ако самият Далинар не успее да се изправи срещу въпросното си минало, дори и възстановяването на Сияйните рицари няма да може да предотврати края на цивилизацията.
	{img:zaklevashtija_portret.jpg}
	Брандън Сандърсън е израснал в Линкълн, Небраска. Сега живее в Юта със съпругата и децата си и преподава творческо писане в университета Бригъм Янг. Довърши бестселъра на Робърт Джордан — сагата „Колелото на времето“. Занимателна задкулисна информация за всички книги на Сандърсън потърсете на _www.brandonsanderson.com_.
