	Тя е реалист, той — мечтател.
	Тя смята, че любовта е просто съвкупност от взаимодействащи си химически вещества, които създават временни чувства.
	Той вярва в съдбата и е убеден, че хората (най-вече те двамата) са предопределени един за друг.
	__Наташа__: Аз съм момиче, което вярва в науката и фактите. Не в съдбата. Не в предопределеността. Нито в мечти, които никога не се сбъдват. Определено не съм момиче, което среща сладко момче на някоя претъпкана улица в Ню Йорк и се влюбва в него. Не и когато семейството ми ще бъде депортирано в Ямайка само след дванайсет часа. Да се влюбя в него, няма да бъде моята история.
	__Дейниъл__: Винаги съм бил добър син, добър ученик, винаги съм оправдавал очакванията на родителите ми. Никога не съм бил поет или мечтател. Ала когато я виждам, забравям всичко това. Нещо в Наташа ме кара да мисля, че съдбата ми е отредила нещо далеч по-необичайно… отредила го е и на двама ни.
	Дълбок роман за живота и любовта, който смекчава суровата действителност с красотата на надеждата. Едновременно дълбоко затрогващ и удовлетворяващ, той ще допадне както на непоправимите романтици, така и на заклетите скептици.


	Отличия:
	Изключителна книга на годината — Ню Йорк Таймс
	Най-добра книга на годината — Пъблишърс Уикли
	Най-добра юношеска книга на годината — Бъзфийд
	Носител на наградата за нови таланти „Джон Стептоу“
	Най-добра книга на годината — Къркъс Ривю
	Най-добра книга на годината — Амазон
	Избор на редактора — Буклист


	Никола Юн е авторката на бестселъра на „Ню Йорк Таймс“ „Всичко, всичко“. Израснала е в Ямайка и в Бруклин, и живее в Лос Анджелис със семейството си. Освен това е безнадеждна романтичка, която твърдо вярва, че можеш да се влюбиш в някого за миг и то да продължи завинаги.
