	„Той бе човек“ започва с изстрел, но кой е дръпнал спусъка, кой остава жив и кой умира? В Уайтхол Джайлс Барингтън научава истината за жена си Карин от секретаря на кабинета. Шпионин ли е тя, или пешка в една по-голяма игра?
	Хари Клифтън се заема да напише най-големия си роман, а съпругата му Ема получава неочаквано обаждане от Маргарет Тачър, която й предлага нова работа.
	Себастиан Клифтън става председател на борда на „Фартингс Кауфман“. Талантливата дъщеря на Себастиан и Саманта — Джесика, е изключена от училището за изящни изкуства „Слейд“.
	Междувременно лейди Вирджиния се кани да напусне страната, за да избяга от кредиторите си. Но херцогиня Хартфорд умира и тя вижда поредната възможност да изплати дълговете си и най-сетне да победи Клифтън и Барингтън.
	Катастрофален поврат на съдбата превръща живота на семейство Клифтън в трагедия, когато един от тях получава шокираща диагноза, която ще хвърли в смут всички.
	„Той бе човек“ е завладяващата последна част от „Хрониките на Клифтън“ — поредица от седем романа, които станаха бестселъри по целия свят.
