	_Сергей Лукяненко_ е един от най-известните писатели фантасти. Автор е на успешните поредици за Патрулите, Дълбината и Звездната сянка. Носител е на множество награди, включително и за най-добър европейски фантаст, а по книгите му са заснети два мултимилионни филма.

	Московският полицай Денис Симонов е зает с рутинни и общо взето обичайни дела, докато един ден, заради съвсем обикновен смъртен случай, той получава партньор — възпълен, старомоден и мъртъв.
	Сергей Лукяненко създава постапокалиптичен роман и демонстрира уникалната си дарба да вдъхва нов живот на добре познати и сякаш изчерпани теми. Озоваваме се в пострадалата, но съвзела се Русия, в която краят на света вече се е състоял и има важни задачи за вършене и политически конфликти за разрешаване. Защото дори след апокалипсис животът продължава…
	Смъртта край ли е, или само начало? Както винаги Сергей Лукяненко не ни спестява трудните въпроси, докато ни води на поредното изключително приключение с най-неочакваните спътници — един редови и един мъртъв полицай.
