	Красотата на Наташа спасява живота й…
	Красотата на Наташа Ленова спасява живота й. Открита на ледена московска улица от руски милиардер, тя живее под закрилата му, потопена в достъпен за малцина разкош, докато той се занимава с делата си в един тъмен свят, който тя никога не вижда.
	Тео Лука е син на световноизвестния художник Лоренцо Лука. Той е оставил на жена си и сина си цяло състояние в картини, които те отказват да продадат. Вдовицата на Лоренцо, Мейлис, е превърнала дома им в известен ресторант, украсен с творбите на покойния й съпруг. Там една юнска вечер Тео среща Наташа, най-изящната жена, която е виждал някога. Също там погледът на Владимир се спира върху картините на Лука. Поставя се началото на гибелни желания.
	Тео, също надарен художник, трескаво рисува Наташа седмици наред.
	А Владимир е вбесен, че творбите на Лоренцо не се продават, и е твърдо решен да купи поне една. Наташа, която знае, че не може да направи дори една погрешна стъпка, започва да мечтае за свободата, която никога не може да има като любовница на Владимир.


	От Москва до Ривиерата, Париж и Лондон, „Любовницата“ е завладяваща история за огромни богатства, жестокост, изобретателен гений, дързост и безкомпромисни личности, чертаещи път на сблъсък.
