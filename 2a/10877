	Авторът на „Невинните“, „Невидимите“, „Перфектният удар“, „Мишената“, „Бягството“, „Абсолютна памет“ и още 24 бестселъра.
	Дейвид Балдачи е издаван на 46 езика в над 80 страни.

	Трилър от поредицата с главен герой Уил Роби. Той е най-опитният и безпогрешен убиец на служба в ЦРУ. Сега обаче тези умения са му изневерили. Изпратен на важна мисия в чужбина, Роби не успява да натисне спусъка — привижда му се, че мишената е дете. Лишен от таланта си, той се превръща в човек без цел.
	За да си върне изгубеното, той трябва да се изправи очи в очи с онова, което се е опитвал да забрави цели двайсет и две години: своето минало…
	Уил Роби е избягал от родния си град в щата Мисисипи веднага след като е завършил гимназия, и е скъсал всякакви връзки със семейството си. Но сега трябва да се върне у дома. Защото баща му, съдия Дан Роби, е арестуван по обвинение в убийство. Целият град е настроен против него. Възможно ли е съдията наистина да е виновен? Подпомогнат от своята партньорка Джесика, Роби започва собствено отчаяно разследване.
