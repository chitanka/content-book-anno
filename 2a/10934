C>
	Мелцър си е спечелил правото да се нареди до Джон Гришам, Скот Търоу и Дейвид Балдачи.
@	Списание Пийпъл
C$
	__„Вътрешен кръг“ е напрегнат политически трилър, който доказва, че Брад Мелцър е автор в разцвета на майсторството си.__

	__„Има истории, които никой не знае. Скрити истории. Обичам такива истории“.__

	Бийчър Уайт прекарва живота си, работейки със стари книги и документи в Националния архив на САЩ. Въобразява си, че докосва историята, но всъщност заравя глава в нея, уплашен от собственото си бъдеще.
	Случайна среща с гимназиалната му любов и откриването на двестагодишен речник, който може би съдържа закодирано послание, разбиват скучното му битие и го принуждават да се впусне в диво преследване с най-могъщия човек на планетата.
	Скоро Бийчър ще научи, че историята не се пише от победителите. Тя се пише от всеки и е пъзел от факти и противоречиви източници. Ако иска да се измъкне, Бийчър трябва да подреди този пъзел. Залогът е собственият му живот.


	Брад Мелцър е автор на трилъри, заслужено определян като наследник на Джон Гришам. Романите му се оценяват високо заради живия език и достоверната атмосфера, плод на внимателни проучвания от страна на автора.
	Мелцър е и водещ на поредицата „Разшифровано с Брад Мелцър“ на History Channel, носител на наградата „Айснър“ и един от създателите на TV шоуто „Джак & Боби“.
