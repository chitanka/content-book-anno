	Дъглас Кенеди е роден през 1955 г. в Ню Йорк. Следва в Дъблин, Ирландия, където след дипломирането си основава театрална трупа, а по-късно е поканен за ръководител на един от най-престижните ирландски театри — „Аби“. Тогава именно започва да пише, а на 28-годишна възраст се отдава изключително само на писателска дейност. През 80-те излиза романът му „Живот назаем“ и му осигурява постоянно място сред най-продаваните автори на планетата.
	Книгите на Дъглас Кенеди са преведени на 22 езика, някои от тях са филмирани. През 2006 г. получава най-високото литературно отличие на Франция — кавалер на Ордена за изкуство и литература, а през 2009 г. е удостоен с Голямата награда на в. „Фигаро“. Живее в Лондон с жена си и двете си деца.


	„Мираж“ е поредният завладяващ бестселър на Дъглас Кенеди — невероятно екзотичен роман за брачния живот, съчетаващ типичните за автора проникновени психологически наблюдения с напрегната приключенска история.
	Робин знае, че Пол не е идеален, но си позволява да повярва в общото им бъдеще. Сред опияняващо странната атмосфера на Мароко съпругът й е всичко онова, за което една жена може да мечтае — страстен, талантлив, одухотворен. Надеждата й за дете е окрилена. Ала всичко се променя, когато Пол изчезва и Робин се оказва основна заподозряна в полицейското разследване. Докато издирва изгубения си мъж, тя преминава през ужасяващи изпитания в тези далечни и непонятни земи, постепенно откривайки болезнената истина, толкова различна от илюзиите.
	С неподражаемото си умение да обсеби напълно интереса на читателя Дъглас Кенеди ни повежда към стремглаво пътешествие в сърцето на мрака и поставя пред нас въпроса: На какво си способен, когато оцеляването ти зависи само от теб?
C>
	„Кенеди е абсолютен майстор на любовните истории със спиращи дъха обрати.“
@	Таймс
C$
