	__Изумителен роман, вдъхновен от Омировата одисея, развиващ се в Лос Анджелис след апокалиптично земетресение.__
	Пен губи всичко в земетръса, който унищожава Лос Анджелис. Тя потегля на пътуване сред руините, за да търси семейството си, като единствения й пътеводител е старо копие на Омировата Одисея. Скоро тя започва да разбира собствените си способности и умения, изправяйки се пред лъжливи обещания за сигурност, клонирани великани, които се хранят с хора и един луд, който желае смъртта й. В пътуването си Пен се научава да разказва истории, които описват странните й видения, докато заедно с неколцината оцелели се придвижва сред дебнещите опасности. Франческа Лия Блок създава свят, който е красив в разрухата си и е колкото страшен, толкова и прекрасен. В центъра на историята е Пен, силна героиня, която държи в ръцете си надеждата и любовта и отказва да бъде победена.
