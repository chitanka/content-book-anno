	Ида е крехко десетгодишно момиченце с гъста коса и топли кафяви очи, едно дълго чакано дете. „Твърде е хубаво, за да е задълго“ — със страх си казва понякога майка й Хелга, сякаш предчувствайки драмата.
	И драмата се случва. Един ден Ида яхва новото си колело, за да си купи бонбони и списание за коне и… за да не се върне никога вече. Часовникът отмерва времето с ужасяваща методичност, Хелга брои секундите, черни секунди, замръзнала на мястото си…
	Десет дни по-късно Ида е намерена. Какво се е случило през това време? Защо се държи странно братовчед й? Откъде е перото от папагал в стаята й? Все необясними неща.
	Настъпило е времето на инспектор Сейер да стигне до истината…


	Карин Фосум, наричана Норвежката кралица на криминалния роман, е едно от най-големите имена в областта на скандинавското крими. Романът „Черни секунди“ получи Наградата на Шведската академия на писателите криминалисти.
