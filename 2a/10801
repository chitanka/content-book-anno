	ЕСЕННАТА РЕПУБЛИКА е епичният завършек на историята, започнала с _Кръвен обет_ и _Алената кампания_.

	СТОЛИЦАТА ПАДНА…
	Фелдмаршал Тамас се завръща в любимата си страна, но за първи път в историята заварва столицата на Адро в ръцете на чуждестранен нашественик. Синът му е изчезнал, съюзниците и враговете са трудно различими едни от други, а подкрепленията ще пристигнат едва след няколко седмици.

	АРМИЯТА Е РАЗДЕЛЕНА…
	С кезианците насреща си и без ясно водачество, сред адранската армия настъпват вътрешни междуособици. Инспектор Адамат е завлечен в самото сърце на тези размирици с обещанието отвлеченият му син да бъде намерен.

	ВСЯКА НАДЕЖДА Е СЪБРАНА В ЕДИН ЧОВЕК…
	Таниел Двустрелни, преследван от хора, които някога е смятал за приятели, трябва да опази единствения шанс на страната си да излезе от войната, без да бъде напълно унищожена…
