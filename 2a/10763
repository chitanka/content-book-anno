	Едно приключение на седемстотин метра под повърхността на земята!
	Филип Мърсър, геолог авантюрист, се спуска на седемстотин метра под повърхността в Лейстърската мина в Минесота. Той иска да се види със своя стар приятел и учител Ейбрахам Джейкъбс, който е с група учени в най-дълбоката част на мината за сензационно изследване.
	Но докато се приближава, Мърсър чува с изумление автоматична стрелба… Когато стига там, открива, че Ейб Джейкъбс и целият му екип са брутално избити — и започва да търси не само отговорите, но и възмездие.
	Мърсър се впуска в преследване на убийците на своя учител, както и в издирване на невероятно редки и могъщи кристали, наричани Повелители на светкавиците, за които се смята, че са били на борда на самолета на Амелия Еърхарт, когато е изчезнал на 2 юли 1937 г.
