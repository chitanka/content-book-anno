	Празниците на Нантъкет са истинско вълшебство, а прекрасните традиции са извор на радост и вдъхновение за Никол Съмърсет, която неотдавна се е омъжила за красив бивш адвокат и се е пренесла да живее на масачузетския остров. Къщата им вече е пълна с ухания на елха, подправки и домашен пай.
	Ала празничната атмосфера скоро бива помрачена от заварената дъщеря на Никол, Кенеди, която пристига без никакво коледно настроение. Решена да държи втората съпруга на баща си на разстояние, а ако е възможно, изобщо вън от семейството, Кенеди се опитва да провали празничната подготовка. Никол обаче няма да позволи на никого и на нищо да съсипе първата Коледа с новия й съпруг.
	Красивата история на Нанси Теър ни напомня, че на Коледа стават чудеса. Още преди подаръците да бъдат отворени, се появяват изненадващи гости и празничната радост заразява всички.
