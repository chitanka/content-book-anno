	Четвъртата книга от поредицата за Бриджет Джоунс се появява скоро след филма със същото заглавие и малко по-различен сюжет и три години след третия роман, но с действие, което го предшества хронологически. Съдбата отново изправя един срещу друг двамата любовници на Бриджет Джоунс — Даниъл Клийвър и Марк Дарси. Този път поводът е бащинството на нероденото дете на Бриджет. А тя самата, макар и вече на зряла възраст, продължава с все същия неподправен чар да оплита конците в работата, любовта и живота си (пък и в този на околните) и да бъде все така невероятно забавна, каквато е била винаги.


C>
	Брилянтно комично творение.
@	Салман Рушди
C$
C>
	„Как е възможно читателят да не обикне тази жена?“
@	Ню Йорк Таймс Бук Ревю
C$


	Хелън Филдинг (1958) е английска писателка, известна най-вече с романите си за Бриджет Джоунс — неомъжена лондончанка, около тридесетте, опитваща се да внесе смисъл в живота и любовта си. Най-популярната книга на Филдинг — „Дневникът на Бриджет Джоунс“, започва да излиза първоначално като анонимна вестникарска колонка в „The Independent“, където Филдинг е работела като журналист. Предвид нарасналия интерес, историята на Бриджет Джоунс бива оформена и издадена като роман една година по-късно — през 1996 година. През 1999 година пък излиза продължението на романа, озаглавено: „Бриджет Джоунс на ръба на разума“. Филмовите версии и на двата романа жънат огромен успех по целия свят.
	Освен книгите си за Бриджет Джоунс, Хелън Филдинг издава още два романа — първият й, определян от критиката като неуспешен роман — „Cause Celeb“ (1994), и последният, в който се появява новата а ла Бриджет Джоунс героиня — „Оливия Джаулс и развинтеното въображение“ (2003).
	С книгите си за Бриджет Джоунс Хелън Филдинг се утвърждава като един от водещите автори на жанра „чиклит“.


	По рубриките, публикувани първо във вестник „Индипендънт“.
	С благодарности към студиите „Уъркинг Тайтъл Филмс“ и „Юнивърсъл Студиос“.
