	Авторът на „Вътрешният кръг“, „Вторият периметър“ „Двойни игри“ и „Вътрешно разследване“.


	Джо Демарко, син на известен италиански мафиот, от години е „момче за всичко“ на конгресмен Джон Махоуни. Решаването на проблемите на влиятелния политик често изисква нетрадиционни средства и Демарко не се колебае да се движи по ръба на закона, макар да е дипломиран юрист. Но този път и той, и шефът му са искрено възмутени, а правото е на тяхна страна.
	Безскрупулен предприемач иска да изгони Елинор Добс от жилището й, за да събори старата сграда и да построи нов луксозен комплекс. Възрастната дама обаче отказва да се изнесе и се обръща за помощ към конгресмена. Очарован от борбения й дух, Махоуни нарежда на Демарко да реши казуса. Привидно лесната задача се оказва пълна с подводни камъни. Предприемачът е нагъл и груб, а Елинор Добс става жертва на умишлено предизвикан инцидент. Махоуни се чувства лично засегнат и иска отмъщение. Но сред инвеститорите на проекта има много опасни хора. Ако техните интереси бъдат застрашени, нещата могат да излязат извън контрол.
	Големи пари, голяма политика, големи престъпления…
	И идеалното отмъщение, сервирано студено.
