	Кинематографична криминална история, която води до тайния свят на бездомници, крупни бизнесмени и видни политици.

	Лятна нощ, 1987 г. Прииждащият прилив скоро ще погълне плажа на остров Нордкостер. А под студената лунна светлина трима души копаят яма в пясъка, предназначена за млада жена. Момче става неволен свидетел на убийството…
	Детектив Том Стилтон ръководи разследването, но усилията му са напразни. Самоличността на жертвата е неизвестна. Липсва мотив. Извършителите не са оставили следи…
	24 години по-късно. Оливия Рьонинг е амбициозен кандидат-полицай и скоро ще се присъедини към силите на реда. Едно от препятствията преди това е да разследва стар неразкрит случай…
	Заинтригувана от убийството на плажа, Оливия решава да издири Том Стилтон. Но той сякаш е изчезнал безследно…
	Така Оливия поема по опасен път, който ще я отведе до тайния свят на бездомници, елитни компаньонки, покварени бизнесмени и следи на другия край на света.

	Шила и Ролф Бьорлинд следват стъпките на големите шведски криминални автори, като създават критичен портрет на обществото, подплатен с умело изградена криминална интрига и динамичен кинематографичен стил. „Прилив“ е първа книга от поредицата на писателския тандем и е посрещнат с възторг от критици и читатели. Правата й са продадени в 30 страни, по нея се снима и 10-епизоден сериал.
	Авторите са сценаристи на най-популярните шведски криминални филми и телевизионни сериали.
