	Всяко семейство има своите тайни, но семейството на Флора Уоринг е първенец в това отношение. Двайсет и две годишната привлекателна брюнетка случайно открива, че има идентична близначка. Разглезената бохемка Роуз е отгледана от майката, докато Флора е скромна и свита, като бащата. Когато Флора се съгласява да придружи годеника на Роуз — Антъни, преструвайки се на сестра си, за да излъжат болната му баба, тя не подозира, че бързо ще се влюби в пищната, зелена природа на Шотландия и в семейството на Антъни.
	Но също така Флора ще трябва да чуе и шокиращи тайни от тийнейджърските години на Роуз, разбила не едно и две семейства, а предателството, което с Антъни са извършили, е на път да разбие сърцето й. И точно тогава… Флора открива истинската любов!
