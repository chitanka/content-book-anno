	Награда „Коста“ за най-добър роман на 2013

C>
	„Един от най-добрите романи, които съм чела през този век.“
@	Джилиан Флин, автор на „Не казвай сбогом“
C$

	Кейт Аткинсън е родена през 1951 г. в Ню Йорк, но живее в Единбург, Шотландия. Дебютният й роман „Зад кулисите на музея“, който през 1995 г. печели наградата „Уитбред“ (сега „Коста“) за книга на годината, изстрелва писателката високо на литературния хоризонт. Аткинсън е автор също така на сборника разкази „Това не е краят на света“, както и на високо оценените от литературната критика романи „Емоционална шантавост“, „Кога ще има добри новини?“, „Излезе рано, взе кучето ми“.
	През 2011 г. получава Ордена на Британската империя за своето творчество.

	Какво би станало, ако имахте възможност да живеете живота си отново и отново, докато най-сетне стане така, както го искате?
	През 1910 година по време на снежна буря в Англия едно бебе се ражда и умира, преди да е поело първия си дъх.
	През 1910 година по време на снежна буря в Англия същото бебе се ражда и живее, за да разкаже своята история.
	Урсула се ражда и умира още много пъти — на пет години се удавя; на дванайсет загива при падане от прозореца; и за пореден път издъхва на двайсет, когато в едно мюнхенско кафене стреля по Адолф Хитлер и така променя историята на света… Ами ако наистина има втори шанс? Трети? Всъщност безброй шансове да изживеете живота си? Ако ви се удаде възможност да промените хода на историята, бихте ли го направили наистина?
	„Живот след живот“ следва Урсула Тод през бурните събития на миналия век отново и отново. С остроумие и състрадание Кейт Аткинсън намира топлина дори в най-тежките мигове на живота и показва изключително умение да извиква миналото. Тук виждаме нейната истинска дълбочина и изобретателност — в този роман, посветен на най-доброто и най-лошото в нас.

C>
	„Изобретателно построен, крайно забавен роман, който завладява въображението още от първата страница. Ще се развълнувате и изненадате, ако го прочетете, а ако искате да трогнете и разчувствате приятел, подарете му го.“
@	Хилари Мантел, автор на „Вълци“ и „Доведете труповете“
C$
