	__Авторът на „Легендата за Линкълн“, „Измамата на краля“, „Загадката Колумб“, „Шифърът на Джеферсън“ и още пет бестселъра, преведени на 40 езика__
	Последната задача на бившия специален агент Котън Малоун изглежда привидно лесна — той трябва да проследи и унищожи незаконна пратка от 20 милиона долара, предназначена за Северна Корея. Хеликоптерът с парите се взривява в небето над Венеция, но ситуацията се усложнява, когато от разузнавателните служби му съобщават, че в операцията е замесен и позорно изгоненият от собствената си държава брат на Любимия вожд. Кореецът не би се спрял пред нищо, за да се завърне в родината си и да поеме властта. Съсипването на американската икономика би било чудесна първа стъпка. Затова той е по следите на датиращи отпреди век документи, които могат да предизвикат жестока финансова криза. А въвличането на Китай в геополитическата игра може да има непредвидими последици.
	Какви тайни крият банкнотата от 1 долар с изрисувана на нея шестолъчна звезда и шифрованата бележка, връчени на президента Рузвелт от милиардера Мелън в навечерието на 1937 г., засекретеният правителствен доклад, поставящ под съмнение законността на подоходния данък в САЩ, и старото писалище с много тайници в „Смитсониън“?
	Котън Малоун разполага само с 24 часа, за да намери отговора. Каквото и да му струва това. Залогът е прекалено висок — бъдещето на света.
