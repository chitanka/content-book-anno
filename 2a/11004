	__За Фрида Клайн дните стават все по-дълги, а случаите — все по-заплетени…__

	„В здрача на вторник“ — втората книга от поредицата психологически трилъри на Ники Френч, е още по-завладяваща и загадъчна. Чувството за параноя и напрежение няма да ви напусне до последната страница.

	В дома на психичноболната Мишел Дойс е открито голо разлагащо се тяло. Полицията се опитва да идентифицира мъжа, но случаят се оказва по-труден от очакваното. Инспектор Карлсън отново се обръща за помощ в разследването към психотерапевта Фрида Клайн.
	Свързаните с жертвата, изглежда, имат безброй мотиви за убийство, а Фрида трябва да открие кой от тях казва истината. Обсебена от чувството, че част от миналото я преследва, тя постепенно осъзнава, че умът й може да се окаже опасно скривалище. Защото някой е твърдо решен да я накара да замълчи завинаги… и нищо не е в състояние да го спре.
C>
	Силно се препоръчва за феновете на психологическото напрежение и сложните персонажи.
@	Library Journal
C$
C>
	Идеална комбинация от лошо предчувствие и подходящо темпо с бързи сюжетни обрати, която дава на читателя приятно смразяващо усещане.
@	Publishers Weekly
C$
C>
	Читателят ще очаква с нетърпение да дойде сряда.
@	Suspense Magazine
C$

	_Ники Френч е псевдоним на британското писателско дуо Ники Джерард и Шон Френч. Двамата журналисти се женят през 1990 г. и започват да пишат първата си съвместна книга през 1995 г. До 2016 г. Ники и Шон заедно написват двайсет книги. Шест от тях са от поредицата психологически трилъри с главна героиня психотерапевтът Фрида Клайн._
