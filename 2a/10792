#	За автора

	Георги Петров Божинов е роден на 27 януари 1924 г. в с. Крива бара, Ломско. Завършва философия в СУ „Св. Климент Охридски“ с втора специалност „Руска филология“. След дипломирането си работи като кореспондент на БТА, във вестниците „Литературен фронт“, „Отечествен фронт“ и „Труд“. След публикацията на пътеписа му „Гора зелена, вода студена“ в сп. „Септември“ през 1975 г., където документира свидетелствата на петима българи, лежали в сталинските лагери, той е уволнен от работа. Почива на 25 май 2004 г.
	В края на 2014 г. издателска къща „Хермес“ преиздаде романа на Георги Божинов „Калуня-каля“. Само за няколко месеца забравеният шедьовър се превърна в любима книга на хиляди български читатели. И до днес романът е сред най-търсените и продавани български книги.
	Георги Божинов е автор и на пътеписите „Кукувица кука“, „Черешови води“, „Вдън гората Дикчам“, „Юлень“, на сборника с разкази „Сивият скиталец“, на приказката „Босул“ и на една документална повест.
	През 2015 г. издателска къща „Хермес“ преиздадохме и завладяващата историческа повест „Караджата“. Божинов е автор и на пътеписите „Черешови води“, „Вдън гората Дикчам“, „Юлень“, на сборника с разкази „Сивият скиталец“.
	В новото издание на „Кукувица кука“ за първи път се публикува в книга разказът „Старите портрети“ за съдбата на петима българи, лежали в сталинските лагери. Появата му в сп. „Септември“ през 1975 г. предизвиква огромен скандал. Георги Божинов е уволнен и остава дълго без работа, уволнена е и съпругата му.
C>
	„Той пътуваше много, беше наистина скиталец — пеша, с мотор, с каквото позволяваше теренът… Имах чувството, че познава всяка река и всяка махаличка по чукарите. Беше обсебен, слят с българската земя по един наистина първичен, страстен начин.“
@	Милка Рускова, дъщеря на писателя
C$
C>
	„Георги Божинов не се изкуши от фалшивата свобода.
	Той вървеше до последните си дни по пътищата на родината, за да дири истината — без злато и без власт, но с ясното съзнание за величието на Природата и Непокорния човек. Затова ни е ужасно необходимо да го четем — нека чуем кукувицата, чиято песен никога не бива да замлъква.“
@	Георги Цанков
C$
