#	Анджела Кларк тръгва за Града на забавленията и хазарта, но ще уцели ли джакпота.

	Анджела обича Ню Йорк. А още повече — Ню Йорк с Алекс. Тя е британка, покорила Голямата ябълка. Но освен това е и британка, останала без работа и… без виза. И точно тогава, малко преди Коледа, имиграционните я предупреждават, че трябва да напусне САЩ само след месец.
	Има само два начина да остане в любимия си град — да си намери работа или съпруг. И то спешно! А не е много сигурна, че гаджето й Алекс ще откликне с ентусиазъм на предложението й за брак.
	Женски уикенд във Вегас с най-добрата й приятелка Джени е идеалният начин да забрави поне за малко проблемите си.
	От минутата, в която пристигат, Анджела е понесена във вихъра на коктейлите, дръзките тоалети, купоните до зори.
	В света на хазарта и блясъка Анджела се оказва забъркана в повече неприятности, отколкото си е представяла, че е възможно да съществуват. А черешката на тортата се оказва неочаквана среща в сватбения параклис…

#	Всеки знае, че каквото се случва във Вегас, остава във Вегас! Но дали наистина е така?

	След големия успех на „Аз обичам Ню Йорк“, „Аз обичам Холивуд“, „Аз обичам Париж“ това е новата книга на Линдзи Келк от поредицата „Аз обичам…“. Когато не пише, не чете или не се отдава на нездравословни количества телевизия, Линдзи обича да носи обувки, да пазарува обувки и да критикува обувките на другите. Харесва й да живее в Ню Йорк, но й липсват английските кексчета, Лондон и пиенето на коктейли с джин и сок от бъз в компанията на приятели.
