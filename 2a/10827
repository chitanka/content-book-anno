	Някъде в Монтана, където залезът е кървав…


	За младата капризна красавица Алис Бодин копнежът по родния дом се оказва по-силен от жаждата за приключения и от мечтата й да стане холивудска звезда. Поема нетърпеливо към фермата, в която е израснала, с надеждата да се прибере навреме за Деня на благодарността… и двайсет години по-късно все още е в неизвестност.
	В наши дни край град Мисула, Монтана, където процъфтява курортното селище „Бодин“, започват да стават странни и зловещи неща. Млади жени загиват или изчезват при неизяснени обстоятелства. Решителната Бодин Лонгбоу, която ръководи успешно курорта с помощта на семейството си и с подкрепата на Калън Скинър и прекрасния му кон Съндаун, се натъква на тялото на своя добра приятелка.
	Малко след това, след повече от двайсет и пет годишно отсъствие, неочаквано се появява и Алис — изтерзана и неузнаваема. Изглежда, има връзка между престъпленията в района на курортното селище и кошмарната й съдба. Семейство Лонгбоу, Калън Скинър и местният шериф Боби Тейт се наемат да разплетат загадката, но когато самата Бодин Лонгбоу изчезва, става ясно, че е време за много по-драстични мерки…
