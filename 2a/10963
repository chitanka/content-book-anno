	С името на забележителния руски пълководец Александър Василиевич Суворов са свързани много от победите на руското оръжие през втората половина на XVIII в.: Очаков и Фокшани, Римник и Измаил, знаменитият Алпийски поход.
	Използувайки богат документален материал, авторът Олег Михайлов увлекателно разказва за жизнения път и пълководческото умение на Суворов, за живота на неговите съвременници, за бита на войниците в руската армия.
