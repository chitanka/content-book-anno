C>
	Романът на Ники Френч безспорно е един от най-добрите британски психологически трилъри на всички времена.
@	The Observer
C$

	Понеделник — най-мрачният ден от седмицата.
	Ден на тъмни импулси. Идеално време за отвличането на едно дете.

	Фрида Клайн е психотерапевт с успешна кариера и непоклатими принципи. Животът й обаче се преобръща, когато в кабинета й идва Алън Декър — отчаян мъж, преследван от повтарящ се, натрапчив сън и неутолимо желание за дете.
	Когато петгодишният Матю Фарадей изчезва, Фрида се оказва в центъра на мистериозни събития и заедно с главен инспектор Карлсън се опитва да разплете две загадъчни отвличания със съмнителна връзка и двайсет и две години помежду им.
	„Черен понеделник“ е завладяващ криминален трилър, който ще ви пренесе в непрогледните кътчета на човешката психика. А понякога именно те са най-страшното място, в което можем да се изгубим.

C>
	Прецизно написан психологически трилър с неочаквани обрати и впечатляваща развръзка.
@	New York Times Book Review
C$

	Ники Френч е псевдоним на британското писателско дуо Ники Джерард и Шон Френч. Двамата журналисти се женят през 1990 г. и започват да пишат първата си съвместна книга през 1995 г. До 2015 г. Ники и Шон заедно написват деветнайсет книги. Пет от тях са от поредицата психологически трилъри с главна героиня психотерапевтът Фрида Клайн.
