	Тежко ранен, но все така непоколебим, частният детектив Чарли Паркър се изправя пред най-тъмната от всички сили в един случай, който води началото си от времето на Втората световна война в необичаен концентрационен лагер. Възстановявайки се след почти фатално за живота му прострелване и измъчван от спомените за един отвъден свят, Паркър се оттегля в спокойствието на малкия крайбрежен град Бореас. Там той се сприятелява с вдовицата Рут Уинтър и малката й дъщеря Аманда. Но животът на Рут е забулен в тайни. Тя се крие от миналото, а силите, които я заплашват, са неуловими сенки на нацизма, на град на име Любско и на един злокобен концлагер. Стари жестокости ще бъдат разкрити. Стари грешници ще убиват, за да скрият греховете си. С риск за живота си Паркър се впуска да защитава жена, която бегло познава и която се бои от него почти толкова, колкото и от онези, които я преследват. Враговете му вярват, че той е уязвим. Уплашен. Изоставен. Но те грешат. Паркър не се страхува и не е сам. И тогава нещо започва да изплува от сенките…
