	Бен Стърлинг не може да си обясни промяната в живота си: след пристигането му в имението Дарингам вече нищо не е както преди. И това не се дължи само на факта, че семейство Камдън го приема неочаквано радушно. Чувствата му към красивата ветеринарна лекарка Кейт са противоречиви, объркващи и… изключително силни. Хладнокръвният бизнесмен осъзнава, че не може да се владее в нейно присъствие и е на път да се влюби. Непоколебимостта да отмъсти на фамилия Камдън заради майка си започва да отстъпва място на желанието да опознае роднините си и да бъде с Кейт.
	Съдружникът му Питър обаче настоява да се върнат в Америка, за да се погрижат за бизнеса си, и Бен се съгласява. Наранена и разочарована, Кейт се опитва да го забрави.
	Но когато разбира, че Ралф е тежко болен и му остават броени дни живот, Бен е изправен пред нелек избор. От решението му зависи не само връзката с биологичния му баща, но и съдбата на имението.
	Той все още не подозира, че някой продължава да плете интриги зад гърба му…


	Част от настоящия роман е преведена в Европейския преводачески дом в Щрален, Германия, благодарение на стипендия от Берлинер кюнстлерпрограм на Германската служба за академичен обмен ДААД.
