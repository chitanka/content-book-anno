	Знаменитият труд на проф. Паркинсон, преведен на почти всички европейски езици, третира въпроса за нарастване на бюрокрацията в съвременната капиталистическа администрация. В шеговита форма, но всъщност твърде сериозно, са изложени съществени слабости в организацията и управлението на промишлеността и стопанството на капитализма, които трудно се забелязват отвън. Много от примерите, разгледани от автора, са от полза за всеки тип организация.
	Книгата ще бъде интересна за стопански ръководители, инженери, икономисти, лекари, юристи и студенти. Тя подпомага един малко позабравен, но съществен фактор в управлението на всяка организация — въображението.
	„Законът на Паркинсон“ възбуди голям интерес след като бе публикуван във в. „Студентска трибуна“ през 1967–68г.
