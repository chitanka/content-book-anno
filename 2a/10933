	В едно малко село сред Пиренеите две момчета учат и мечтаят за приключения.
	Един ден учителят им преподава урок за Мексико. Младежките очи пламтят, пред тях се нижат чудни картини — знойни джунгли, високи мексикански плата, древни пирамиди, индианци. Някогашно и днешно Мексико се сливат във въображението…
	И същата вечер… в селото пристига един тайнствен непознат. Ацтек ли е той? Защо се държи така странно? Момчетата го дебнат, откриват съмнителни неща…
	Как ли ще завърши _приключението_?…
	Написана живо, увлекателно, сърдечно, книгата на Пиер Гамара „… един роман за Мексико и Пиренеите“, ще се чете с интерес от юношите, които покрай увлекателния сюжет ще научат и много нови неща.
