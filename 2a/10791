	Луизиана Ричардсън е решила да се върне към южняшките си корени и започва работа в блиотеката на малко градче. Предстои й тежка борба не само да привлече читатели в замиращата библиотека, но и да я защити от козните на г-жа Гъндерсън, бъдещата кметица, която има лични причини да я затвори. Безспорно това е един от ония отчаяни моменти, които изискват извънредни действия. И те включват организиране на курс по зумба танци, създаване на литературен клуб и какво ли още не… Преди да се усети, Луизиана се оказва в сърцето на промяната в цялата местна общност, разкривайки грижливо пазени тайни. И между чашите с ароматен чай, купите с вкусно гъмбо и топлината на една нова любов тя ще открие начин на живот, какъвто не си е и представяла… ще открие и място, което може да нарече дом.
