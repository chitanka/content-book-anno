	Ще надникнеш ли в най-черните дълбини на паметта си — в сърцето на самия ад и сянката, която го обитава?

	Рейчъл Сондърс се събужда през нощта в гората — сама, ранена и без никакъв спомен.
	След издирване нейният приятел Джонатан я намира и й разказва какво се е случило: Предишната седмица тя е напуснала дома си в Англия, за да присъства на погребението на най-добрата си приятелка Джени Дугал, загинала при инцидент. След това Рейчъл изчезва дни наред, сякаш е потънала вдън земя. До нощта, в която се събужда в шотландската гора със загуба на паметта.
	Рейчъл не помни нито изминалите дни, нито погребението, но е сигурна в едно: Джени не е мъртва. И има ужасяващ спомен за бродещо на свобода създание — нито човек, нито звяр. Този ужас от плът и кръв е ключът към загадката.
	_Била ли е погребана Джени?_
	_Може ли изчадието от ада да е истинско?_
	Макар да не вярва в това, Джонатан подкрепя Рейчъл в издирването на приятелката й, за която се предполага, че е мъртва.
	__Те откриват повече, отколкото очакват.__

	Холандският автор на съспенс Джак Ланс е публикувал в родината си няколко романа бестселъри и сборници с разкази. Книгите му са издадени на няколко езика и се разпространяват в цял свят. Негови творби са адаптирани за филмови и театрални продукции.
	Джак започва кариерата си като журналист. Работил е за някои от най-популярните списания в Холандия, главно като автор на материали за свръхестествени и паранормални явления. Наричат го „Холандския Стивън Кинг“.
