	__От автора на бестселъра „Оставих те да си отидеш“.__

	Зоуи Уокър няма къде да се скрие. Нейните преследвачи я виждат навсякъде. Във влака на път за работа тя е изложена на хиляди погледи и всеки случаен минувач може да се окаже престъпник. Дали това е параноя, или Зоуи наистина е в опасност?

	Вторият роман на британската писателка Клеър Макинтош — „Виждам те“, е напрегнат трилър със задължителните за жанра изненадващи обрати, но и с една вълнуваща, човешка история. В съвременния свят на технологии, социални мрежи и камери с висока резолюция човек без проблеми може да бъде проследен навсякъде. И ако някой поиска да направи сайт за изнасилвачи и убийци и срещу заплащане да им дава информация за потенциални жертви — това днес е по-лесно от всякога.

	Клеър Макинтош проби на британския литературен пазар със своя дебютен роман „Оставих те да си отидеш“, който спечели най-популярната награда за криминална литература на Острова през 2016 г. — _Theakstons Old Peculier Crime Novel_, побеждавайки също номинираната Джоан Роулинг. Писателката продължава да използва своя дългогодишен опит като полицай, за да създава плашещо реалистични и интригуващи криминални истории.
