	От незапомнени времена, от зората на човечеството, Различните — Тъмни и Светли — си противостоят, за да съхранят равновесието на силите на Светлината и Мрака. Магове, вещици, върколаци, вампири и други Различни живеят сред хората, които не подозират за съществуването им. Доброто и злото водят безкрайна, жестока борба, но именно тя поддържа баланса, без който дори Сумракът не може да оцелее. Какво ще стане, ако равновесието се наруши? Възможно ли е това вече да се случва неусетно, в ежедневието ни, и злото тихо и незабележимо да е победило във вековната битка? Апокалипсисът наближава и Различните от целия свят трябва да възродят прастария, но забравен от всички Шести патрул, за да предотвратят неминуемото.
	С новия роман от серията за Патрулите Сергей Лукяненко ни повежда на още по-удивително приключение, но ни изправя и пред неочаквани въпроси: доколко мрачен е Мракът, доколко светла е Светлината и колко трудно е да си просто човек?
