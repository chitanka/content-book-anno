	Приказна фантастика и реалност. Средновековие с магьосници, жени — владетелки, в отчаян сблъсък със свръхмодерна техническа цивилизация. Жестока и драматична борба, любов и другарство. Това са основните сюжетни нишки на великолепната поредица на Андре Нортън — „Магьоснически свят“. В нея главните герои — Джелита и Трегарт, мъж и жена от два различни свята, намират себе си и своята обща съдба.
