	Четиристотин години напред в бъдещето. Земята е върната към примитивно състояние след ядрена катастрофа, погубила цивилизацията и природата. Макар че периодът на падане на радиоактивен прах е преминал, по необяснима причина всеки човек се ражда с близнак. Единият от двойката е Алфа — физически идеален във всяко отношение, а другият е Омега, винаги обременен с някаква уродливост, била тя малка или голяма. Близнаците са неразривно свързани завинаги…


	Франческа Хейг е израснала в Тазмания, завършила е докторската си степен в Мелбърнския университет и е работила като главен лектор в Честърския университет. Поезията й е публикувана в литературни списания и антологии в Австралия и Англия, а първият й поетичен сборник — „Тела от вода“, е публикуван през 2006 г. През 2010 г. получава награда от _Хоторнден Фелоушип_. Живее в Лондон със съпруга си и сина им.
