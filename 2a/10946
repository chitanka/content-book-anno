	Писателят Петър Бобев е добре познат вече на нашите млади читатели с разказите си за природата и наградената повест „Белият лоцман“.
	Морето с неговите обитатели е любима тема в творбите на белетриста. В новия му роман „Заливът на акулите“ се преплитат занимателната интрига с изключителното богатство на океанското дъно, отрупано с изяществото на многообразната флора и фауна.
	Изгрява новият ден над тайнствения залив на акулите, започва едно изпълнено с неизвестност и опасности приключение…
	В тихия залив на акулите се разиграва страшна драма. Сблъскват се два свята — алчният капитализъм, който жестоко смазва съперниците си, и светът на смелите подвизи и богатите открития, на честния труд на социализма. Тайнствената „Медуза“, прилична на всяващия ужас октопод от дъното на океана, е простряла навсякъде пипалата си и ненаситно изсмуква силите на робите си, за да трупа богатства.
	„Диамантите са сълзи, вкаменени сълзи на нещастните негри“ — разказва черният Херкулес. Тези диаманти принадлежат на народа от Черния материк и затова носят нещастие на белите, които искат да ги заграбят. Бандитите загиват, а намереното съкровище отново потъва в морските дълбини, за да дочака събуждането от робския сън на черните хора, които ще го изтръгнат от водната стихия, за да го оползотворят.
