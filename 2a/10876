	Еверет Синг се е измъкнал от ноктите на враговете си с Инфундибулума — ключа към всички паралелни вселени. Но свободата му идва на висока цена: баща му е изгубен в някоя от милиардите паралелни вселени на Целостта.
	З{sub}1{/sub} е първата Земя, разработила Портал на Хайзенберг, с чиято помощ може да се прескача между светове, но е поставена под карантина — никой не може да я посети… нито да я напусне. З{sub}1{/sub} обаче разполага с нещо, от което Еверет се нуждае: начин да открие баща си.
	Заедно с капитан Анастейзия Сикссмит, дъщеря й Сен и екипажа на Евърнес, Еверет ще се сблъска със страшната тайна на З{sub}1{/sub}…
	А заедно с нея — и на своя най-ужасяващ враг.

C>
	В тази стиймпънк история на Иън Макдоналд Лондон придобива умопомрачителни мащаби със своите стъписващи кули, мръсни улици и впечатляващи герои, които без колебание влизат в битка един за друг. Това е от онзи вид фентъзи с въздушни двубои и нажежени до червено оръдия, от който ми се иска да проникна в реалността на описанието, да се присъединя към ветровиците и да се понеса към небесата.
@	Паоло Бачигалупи (автор на _Момиче на пружина_)
C$
C>
	_Беглец по равнините_ е първият роман от тази трилогия и ако вторият и третият са подобни на него, говорим за поредица, готова да преобрази мястото във фантастичната мултивселена на носителя на множество награди Иън Макдоналд.
@	Speculative Scotsman
C$
C>
	Макдоналд изгражда свят, който е достатъчно различен, за да очарова читателя и да разпали вярата му… Бляскавото въображение, пулсиращият съспенс и искрящата проза открояват тази книга.
@	Kirkus
C$
