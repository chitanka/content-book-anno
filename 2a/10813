	Романът е бестселър на „Ню Йорк Таймс“ и „Сънди Таймс“ и е преведен на 34 езика. Прототип на Ръсел е серийният убиец Чарлз Менсън, който основава хипи комуна през 1967 г. Момичетата, които наричат себе си „семейство Менсън“, са отговорни за едни от най-кървавите престъпления в американската история.


	На четиринадесет години Иви копнее да бъде забелязана. Тя е внучка на известна холивудска актриса, но не притежава нейния чар. Родителите й се развеждат и Иви остава при майка си и мечтае за приключения.
	Всичко се променя, когато вижда момичетата. Несресаните коси, мръсните рокли и евтините им пръстени правят впечатление. Иви не може да откъсне поглед от едно от тях — Сюзън, което излъчва невъзмутимост и сила. Тя го последва и разбира, че момичетата живеят в комуна в ранчо извън града. Те боготворят харизматичния си водач Ръсел и са готови да изпълнят всяко негово желание. Той е създал нов вид общество, в което материалното няма никаква стойност. Младата и неопитна Иви отчаяно иска да бъде приета в него. Но дали може да има доверие на Ръсел, който страда от мания за величие?
	Иви все повече се отдалечава от майка си и се привързва към Сюзън. Тя обаче е на път да извърши невъобразимо насилие, което ще бележи живота и на двете…


	Ема Клайн е носител на наградата „Плимптън“ на списание „Парис ревю“ за 2014 година. Тя е родена и живее в Калифорния.
