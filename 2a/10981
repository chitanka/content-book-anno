	Не са малко романите на Едгар Уолъс, с които постоянно се среща българският читател сега, но само някои от тях са го издигнали като класик в този жанр. Романът „Хора в кръв“ е един от тях.
	Способен ли е човек в момента на разкаянието да направи нова крачка към поредица от следващи престъпления?
	Кое е по-интригуващо — двете загадъчни убийства в околностите на Лондон, или мотивите, довели до тяхното извършване? Кое провокира двете вечни начала у човека — доброто и злото?
	Независимо един от друг отговорите търсят привидно изостаналият от съвременните криминални науки инспектор Патрик Минтер и начетеният и преуспяващ бивш адвокат и детектив любител Гордон Кардю. Кой пръв ще открие истината?
	Отговор на всички тези въпроси ще намерите в нашето ново издание на романа „Хора в кръв“.
