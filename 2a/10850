	Крис и Линди са близначки, на които им е писнало да делят всичко: външността, стаята и дори приятелите си.
	Линди намира захвърлена на боклука кукла и решава да я запази за себе си. Тя я кръщава Шляпи и започва да си играе с нея. Крис позеленява от завист: защо сестра й винаги получава най-хубавите неща? Ами тя? Как само й се иска да има своя кукла, за да даде на Линди да се разбере!
	Желанието й се сбъдва и Крис се сдобива с Мистър Як! Той изглежда точно като Шляпи, но изведнъж започват да се случват странни неща. Ужасяващи неща, от които те побиват тръпки. Възможно ли е Мистър Як да е оживял и да е в основата на всичко?
	СТРАХОВИТО!


	COOSEBUMPS е една от най-продаваните детски серии на всички времена, вписана в „Книгата на рекордите на Гинес“ Страховитите и забавни истории на Р. Л. Стайн, продадени в 400 милиона екземпляра и преведени на 32 езика, не спират да очароват малките читатели в цял свят.
