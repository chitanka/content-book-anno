	Художничката Миранда обича бохемския си живот, но той остава далечен блян, когато се влюбва във Фин, британски посланик в арабска държава.
	В името на любовта тя се отказва от свободата си и се нанася в добре охраняваната сграда на посолството. Най-тежко е да понесе раздялата си с няколко млади местни момичета, чието доверие е спечелила и които е обучавала да творят по начин, забранен от канона на религията.
	Скоро Миранда ражда момиченце, но й предстои най-страшното изпитание, след като е отвлечена от терористи. В техния лагер на грижите й е поверено осиротяло бебе, което зависи изцяло от нея и грижите й. Разделената от дъщеря си жена не може да не заобича детето, което кърми. Майчината любов е свята и за нея тя е готова да се пожертва.
	Но Фин не може да се примири, че е загубил любовта на живота си. Той е уволнен от поста си, но остава в опасната държава, в която назрява гражданска война. Готов е на всичко, за да открие съпругата си. Още не знае, че за това ще му помогнат не военните и разузнаването, а онези ученички на Миранда, с които тя е рисувала забраненото някога… Но дали не е късно.


	Дженифър Стайл е била съпруга на посланика на Великобритания в Йемен. Той става обект на самоубийствена атака, но оцелява и завършва мандата си в Йордания. „Жената на посланика“ е дебютният роман на Стайл, изпълнен с подробности от живота на посланическите съпруги и златните клетки, в които са оковани.
