	__Новото разследване от поредицата за детектив Корморан Страйк__
	Когато Робин Елакот получава загадъчна пратка, с ужас открива, че тя съдържа… отрязан женски крак. Шефът й, частният детектив Корморан Страйк, макар и по-малко шокиран, е също толкова разтревожен.
	Четирима души от миналото му може да стоят зад това. Страйк знае, че всеки от тях е способен на доживотна злопаметност и небивала жестокост.
	Двамата с Робин вземат нещата в свои ръце и се потапят в мрачния и извратен свят на заподозрените. Докато се надпреварват с коварния план на убиеца — един съвременен Джак Изкормвача — Страйк и Робин се сблъскват с нови ужасяващи разкрития.
	„В служба на злото“ е третият роман от възторжено посрещнатата поредица за частния детектив и неговата сътрудничка. Това е страховита и сложно замислена мистерия с изненадващи обрати на всяка крачка, но и завладяващ разказ за мъж и жена, озовали се на кръстопът в личния и професионалния си живот.


	Робърт Галбрейт е псевдоним на Дж. К. Роулинг, автор на знаменитата поредица за Хари Потър и на романа „Вакантен пост“. Първата книга от нашумялата серия с главен герой Корморан Страйк, „Зовът на кукувицата“, излезе през 2013 г., а втората, „Копринената буба“ — през 2014 г. (и двете са издания на ИК „Колибри“). Поредицата на Робърт Галбрейт за Корморан Страйк се адаптира за телевизионен сериал по Би Би Си Уан, продуциран от „Бронте филм енд Телевижън“.
C>
	„Романът е пореден триумф. Мрачен, но с блестящи герои.“
@	Пийпъл
C$
C>
	„Свежа промяна в жанра. Също толкова впечатляващ, колкото и «Зовът на кукувицата». Да се надяваме, че сардоничният Корморан Страйк ще продължи да съществува.“
@	Индипендънт
C$
C>
	„Истинско удоволствие. Трите романа са толкова добри, защото имат хитроумен сюжет с поразителни емоционални и морални нюанси.“
@	Ен Пи Ар
C$
