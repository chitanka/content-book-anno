	__Шведският литературен феномен__


	_Себастиан Бергман. Твърде близо до ръба. Професионално и лично._
	В отдалечена планинска местност, случайно са открити шест трупа, заровени в плитки гробове. Случаят поема Националният отдел за разследване на убийства. Себастиан Бергман отново е част от екипа. И е ясно, че се изправя срещу изключително необичайно престъпление. 
Идентифицирането на жертвите се оказва изключително трудно. Две от телата са разпознати, но останалите сякаш никога не са съществували.
С всяка следваща стъпка екипът прави една крачка напред и две назад.
Но жураналистическо разследване по наглед тривиален случай дава неочаквана насока на разследването. Бергман и колегите му най-накрая попадат на надеждна следа, ала тогава се намесва Службата за национална сигурност…

	„Мъртвите, които не липсват на никого“ е третият роман с участието на психолога Себастиан Бергман. Динамична, богата на плътни колоритни образи и със силни социални послания, поредицата на Юрт и Русенфелт разчупва клишетата в жанра и постига внушителен международен успех. А главният герой — един от най-оригиналните образи в скандинавската литература, бързо се превърна в любимец на читателите по света.
	Юрт и Русенфелт са сценаристи на минисериала „Себастиан Бергман“, както и на популярния сериал „Мостът“.