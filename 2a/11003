	__Още една кървава мистерия след „В здрача на вторник“.__
C>
	Изпипана до съвършенство.
@	Daily Mirror
C$
	Сряда — идеален ден за любовна среща… или за убийство.

	След като едва оцелява след жестоко нападение, психотерапевтът Фрида Клайн се опитва да се възстанови и да поеме контрол над живота си. Точно тогава обаче тя отново се оказва свързана с поредното тежко престъпление.
	Когато тялото на Рут Ленъкс, обичана съпруга и майка на три деца, е открито в дома й, инспектор Карлсън се опитва да разбере кой би имал мотив за бруталното убийство, а най-подходящият помощник в разследването е именно Клайн. Изреченото от пациент по време на сеанс провокира Фрида да потърси неочаквани връзки, а пътеката, по която тръгва, я отвежда в тъмните кътчета на собствения й ум, откъдето няма връщане назад.
	„В очакване на сряда“, третата книга от поредицата психологически трилъри на Ники Френч, ще ви шокира с още мистериозни престъпления и разтърсващи обрати. Подгответе се, защото краят ще ви остави без дъх. А той всъщност е само началото…

C>
	Изпълнена с тъмна психология и напрежение… опъваща нервите и пристрастяваща.
@	Daily Express
C$

	Ники Френч е псевдоним на британското писателско дуо Ники Джерард и Шон Френч. Двамата журналисти се женят през 1990 г. и започват да пишат първата си съвместна книга през 1995 г. До 2017 г. Ники и Шон заедно написват двайсет и една книги. Седем от тях са от поредицата психологически трилъри с главна героиня психотерапевтът Фрида Клайн.
