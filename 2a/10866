	Бестселърът, който вдъхнови хитовия сериал на Netflix „Къща от карти“


	Франсис Ъркарт далеч не е приключил своята борба за власт. Макар всичките му преки врагове да са сразени, той е готов да се впусне в поредната битка — този път срещу новия британски крал.
	Недоверието между двамата бързо ескалира до откровена вражда. В битката се включват манипулирани медии, фалшиви изследвания на общественото мнение, сексуални скандали и икономически заплахи. Обект на атаката на Ъркарт са не само роднините и близките на краля, но и самият монарх, и институцията, която той представлява.
	В продължението на сензацията _Къща от карти_ Добс уверено продължава мрачната си приказка за алчността и корупцията, които са неделима част от ежедневието на властниците.
C>
	„С приятел като Майкъл Добс на човек не му трябват врагове. Прями и нахални, книгите му привличат със своята автентичност — този човек знае за какво пише.“
@	The Times
C$
C>
	„Да изиграеш краля“ громоли от скандал към скандал — отлично забавление!
@	Mail on Sunday
C$
C>
	„Майкъл Добс има таланта да предвижда бъдещето. Вдъхновяващо четиво със заключения, които карат Бъкингамския дворец да трепери!“
@	Sunday Express
C$
	Майкъл Добс, познат също като лорд Добс от Уайли, член на британската Камара на лордовете, е някогашен съветник на Маргарет Тачър, Джон Мейджър и Дейвид Камерън.
	Романът е послужил за основа на сензационния сериал _House of Cards_, продуциран от Кевин Спейси и Дейвид Финчър.
