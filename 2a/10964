	Американката Кити Кели е международно призната авторка на биографии на знаменити личности, сред които са Нанси Рейгън, Джаки Кенеди, Франк Синатра, Елизабет Тейлър… Книгите й бележат рекорд след рекорд по отношение на читателския интерес в цял свят и й носят множества престижни отличия. „Вести от кралския двор“ е поредният забележителен бестселър на Кити Кели. Във фокуса този път е английската кралска фамилия, която непрестанно провокира изострения апетит на журналистите за сензации било с пищни церемонии, било със скандално поведение. От зараждането на династията до трагичната смърт на принцеса Даяна — на страниците е побран, близо век история, бушуват събития и факти, едни неизвестни, други потулвани, изграждащи или развенчаващи мита за достолепието на монарсите на прага на третото хилядолетие.
C>
	Всяко семейство трябва понякога да се види през погледа на страничен наблюдател. Иначе току-виж затънало в собствения си вълшебен прашец, а това според мен неминуемо води до извличането на лъжи и измислици от споделените за убиване на времето късчета семейна история.
@	Керъл Шийлдс, „Каменните дневници“
C$
C>
	Все пак аз вярвам в аристокрацията, ако това е точната дума и ако един демократ би могъл да я използва. Не в аристокрацията на силата, осланяща се на ранга и влиянието, а в аристокрацията на чувствителността, грижовността и смелостта. Нейни представители могат да се открият във всички нации и класи и през всички векове и когато се срещнат, между тях се установява тайно разбирателство. Те са носители на истинската човешка традиция, единствената непреходна победа на нашата странна раса над жестокостта и хаоса.
@	Е. М. Форстър, Есе от 1941 г.
C$
