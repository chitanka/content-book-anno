#	Убийства в Шведската академия
#	18 души — 18 мишени
	В нощта на 14 май 2012 г. секретарят на Шведската академия е застрелян е револвер от XIX в. На следващия ден още 4-ма членове на Академията са убити със същото оръжие.
	Безмилостен и хладнокръвен убиец е на свобода…
	Новината бързо завладява световните медии, а шведската полиция е изправена пред невиждано до сега в страната издирване на престъпник. Останалите членове на Академията са поставени под строга охрана, но това не спира извършителя. Един по един те са убивани — всеки следващ по все по-впечатляващ начин.
	Кой преследва тези, които присъждат Нобеловата награда за литература?
	Клаудия Родригес поема разследването. И съвсем скоро осъзнава, че има нужда от помощта на експерт по литература… Защото ключът за разгадаването на убийствата води към тайни на литературния свят, пазени грижливо 100 години.


	„Убийства в Шведската академия“ съчетава напрегнатото действие на „Шифърът на Леонардо“, заплетения сюжет на „Десет малки негърчета“ и загадъчността в книгите на Карлос Руис Сафон. Романът на Олчак е свеж бриз в скандинавската криминална традиция, подправен с гениално разпръснати улики, изобретателни герои, интелигентно написан сюжет без клишета и неподозирани тайни за едно недостъпно затворено общество.
