C>
	„Колибата“ разби ограничените ни представи за Бога. „Ева“ ще унищожи погрешните представи, които имаме за себе си.
C$
	Когато морски контейнер е изхвърлен на брега на остров между световете, Йоан Събирача открива в него млада жена — осакатена, измръзнала и полужива. С помощта на Лечителите и Учените той се грижи за възстановяването й и скоро разбира, че генетичният й код я свързва с всички познати човешки раси. За нея се говори в пророчество като за дългоочаквания Свидетел, който може да промени бъдещето на света.
	Лили Фийлдс е ужасена от поверената й отговорност: нейните избори ще се отразят върху съдбата на цялото човечество. Но как може едно младо момиче, което е имало ужасна съдба и се чувства недостойно и незначително, да знае кой е правилният избор? Самата й душа е толкова увредена, колкото и тялото й. Само с помощта на Бог и на любящото присъствие на Ева, майката на всички живи същества, Лили ще успее да открие правилния път. Защото единствено любовта може да излекува наранените сърца и да възстанови единството на живота. И Лили разбира: когато отчаянието ни завладее, когато не виждаме друг изход и се смятаме недостойни, тогава Бог идва на помощ! И осъзнаваме: Той е бил там през цялото време, ние сме извръщали взор.


	Уилям Под Йънг е автор на книгите „Колибата“, „Кръстопът“ и „Ева“, преведени на повече от 40 езика. Първа на пазара се появява „Колибата“ и веднага се превръща в сензация. Романът завладява световните класации и тиражите му минават 16 милиона екземпляра. По книгата се снима и филм, който ще излезе по кината в края на 2016 г. Централна в романите на Уилям Пол Йънг е темата за смисъла на живота и връзката на човека с Бога.
	В „Ева“ авторът разглежда библейския мит за Сътворението на света, за Райската градина и грехопадението… Уилям П. Йънг отново ни повежда на духовно пътешествие, за да поразсъждаваме заедно върху доброто и злото, върху любовта и отчуждението, греха и изкуплението.
