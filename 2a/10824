	Всички пакости са позволени под воала на нощта…
	Лили сен Клеър ще направи всичко за семейството, което я спаси от улицата. С тяхната подкрепа младата вдовица успешно управлява „Дяволската прищявка“ — най-елитния игрален салон в Лондон и е твърдо решена да възстанови семейното богатство на рода Сен Клеър, изгубено преди век заради вражда с омразния клан Хънтингтън. Но един призрак от миналото й може да се превърне в нейна гибел…
	Лорд Ейдън Хънтингтън е красив и заможен, има вкус към приключенията и славата на безскрупулен прелъстител. Комарджия и женкар, Ейдън не може да устои на съблазнителна жена с тайни, но една палава нощ с Лили го кара да желае много повече. И когато Лили е привлечена в мрачните задкулисия на лондонския елит от свой стар противник, Ейдън ще рискува всичко, за да спаси жената, пробудила най-горещите му желания.


C>
	Герой, който ще открадне сърцето ви! И героиня, която ще издере очите ви, за да го направи свой! Подлудяващо страстно и динамично!
@	New York Times
C$
C>
	Ексцентрично, пикантно, чувствено и приятно мрачно четиво за порочните удоволствия на хазартен Лондон.
@	Goodreads
C$
C>
	Съвършеното вечерно четиво, което ще ви накара да мечтаете за любов като тази на Лили и Ейдън.
@	Romantic Times
C$
