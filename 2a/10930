#	… повече смисъл има враждата от любовта ни…

	Годината е 1920. Младата оперна певица Анна Г. е приета като пациент от Зигмунд Фройд. Тя страда от психосоматични болки, които Фройд бързо диагностицира като хистерия. За да стигне до корена на състоянието, той съсредоточава изследването си върху един сън, натрапчиво повтарящ се в съзнанието на пациентката — разказа за белия хотел.
	Сънят е представление, изпълнено с пламенна еротика и немислимо насилие, в което се преплитат минало, настояще и, както се оказва, бъдеще. Но докато двамата прекарват времето си в бляскавата Виена в разговори за психоанализа, музика и култура, светът около тях постепенно започва да се разпада. Нацистите вземат превес в Германия, антисемитските отношения в цяла Европа достигат връхна точка. В лицето на тези промени само белият хотел остава константа — той е началото и краят. А всичко останало изглежда странно познато.
	„Белият хотел“ на Д. М. Томас е безвременна класика, обединяваща трилър, епистоларен роман, еротика, поезия, история, в която всяка следваща част е коренно различна от предходната, но дали в крайна сметка не я повтаря?
C>
	„Творба с изключително въздействие върху въображението и интелекта…“
	Салман Рушди
C$
