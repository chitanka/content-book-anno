	Една целувка бе достатъчна да плени сърцата им завинаги…
	Джоун Бенет е уморена да бъде единствената дама без кавалер за баловете. Благодарение на няколко изкусително скандални — и заради това доста популярни — истории, тя има добра представа какво пропуска в ролята си на стара мома. Но какво да направи, когато дори невинният флирт е сякаш невъзможна фантазия за нея?
	Тристан, лорд Брук, прозира същността на Джоун от пръв поглед — тя е огнено бедствие. Не просто е сестра на най-добрия му приятел, но сякаш винаги успява да съзре и използва слабите му страни. Единственият начин да спечели спор с нея е, като я целуне до безсъзнание. Ала след това единственото му желание е да я освободи от безформените й рокли и да се наслаждава на пробудената и женственост. Дори това да коства безценния му ергенски живот.
