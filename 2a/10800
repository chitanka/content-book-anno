	Никога не е късно да намериш щастието, без значение какво ти е поднесъл животът…
	Амелия е американска наследница, която някога е имала съвършен живот — съпруг, когото обича, две красиви деца и всичко, което би могла да поиска. Ала всичко това рухва, когато мъжът й захвърля шестнайсетгодишния им брак и се жени за много по-млада жена. Болката от предателството я съсипва и с поведението си тя изгубва уважението на децата си, което е най-големият удар за нея.
	Когато бившият й съпруг се мести заедно със сина и дъщеря им в другия край на страната, в малкото градче Магдалийн, Амелия решава, че е време да се вземе в ръце и осъзнава, че това е последният й шанс да открие себе си и отново да спечели сърцата на децата си. Тя събира багажа си и ги последва, твърдо решена да стори всичко по силите си, за да оправи отношенията си с тях.
	Онова, което не е предвидила, е срещата с очарователния й съсед пожарникар, Мики Донован. Въпреки че неговата история е съвсем различна от нейната, тя е също толкова болезнена. И двамата са извървели труден път, макар да идват от напълно различни светове. Благодарение на наследството си, Амелия е страшно богата, а Мики работи на три места, поради което не му остава дори миг свободно време. Амелия не я е грижа, ала Мики се притеснява, че няма да се впише в нейния свят. Но дали чувствата им са достатъчно силни, за да открият щастието един с друг?
