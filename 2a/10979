	__От автора на: „Една година в Прованс“, „Прованс завинаги“, „Винена афера“ и „Добра година“.__


	Неизчерпаемият запас от гастрономични чудеса на Франция вдъхновява един англичанин да предприеме пътешествие на вкуса, въоръжен с нож, вилица, тирбушон и много хумор. Малки провинциални ресторанти и прочути заведения със звезди от „Мишлен“, селски пазари и годишни фестивали, литургия в чест на трюфела, маратон през легендарните лозя на Бордо, панаир на прочутите пилета от Брес, празник на охлюва — това са само част от приключенията, които ви очакват на страниците на тази книга.
	Питър Мейл разкрива някои от най-добре пазените тайни на френската кулинария и надниква в свят, в който любовта към добрата храна и качественото вино е начин на живот. И ако някога сте си задавали важни въпроси, като например каква е тайната на съвършения омлет, как се става инспектор на най-престижния кулинарен гид в света и кое е най-ароматното френско сирене, най-после ще намерите отговори. Предстои ви незабравимо изживяване в компанията на истински ценител и познавач, не го пропускайте.
