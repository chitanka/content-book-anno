	В спиращо дъха приключение Джеймс Ролинс разкрива древна опасност в страниците на Библията.
	Наистина ли Египет е бил сполетян от библейските бедствия? И възможно ли е те да се стоварят отново върху нас, но в глобален мащаб?
	След като изчезва за две години в пустините на Судан, водачът на британска археологическа експедиция професор Харолд Маккейб се появява от пясъците бълнуващ и трескав, но умира преди да успее да разкаже историята си. Загадката се задълбочава, когато аутопсията разкрива нещо необичайно — някой е започнал да мумифицира тялото на учения, докато е бил все още жив.
	За да разкрият тайна отпреди хиляди години, директорът на „Сигма“ Пейнтър Кроу и командир Грейсън Пиърс ще бъдат запратени в различни краища на света. Единият ще търси истината в безредните улици на Кайро и древна гробница под горещите пясъци на Судан, а другият ще се мъчи да спре луд гений, затворил се в отдалечен комплекс в Арктика.
	Отряд „Сигма“ #12
