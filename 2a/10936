	Зверски убийства на млади жени парализират от страх Абърдийн. На гърдите им убиецът оставя особен знак — жива черна усойница.
	Главен детектив Кейт Бошан тръгва по следите му и се сблъсква с невъобразимо зло — с първична ярост убиецът претворява кървав древногръцки мит. Кейт решава да спре свирепата му игра, преди тя да вземе своята трета жертва. Но не предполага, че никой не е такъв, какъвто изглежда, и че истинската опасност едва сега наближава.

	Превърнал се в абсолютен бестселър по целия свят, с невероятно напрежение до последната страница, „Третата жертва“ ни отвежда в най-вълнуващите дълбини на човешката душа, където се преплитат тъмни тайни и зловещи желания.

	Борис Старлинг е работил като репортер в английските многотиражни вестници „Сън“ и „Дейли Телеграф“. От няколко години служи в компания, специализирана във воденето на преговори при случаи на отвличане, поверителни разследвания и анализи на политически рискови ситуации. Бил е един от най-младите участници в телевизионните предавания „Остър ум“. Следвал е в Кеймбридж. Понастоящем живее в Лондон.
	Първият му роман „Месията“ е екранизиран като телевизионна драма и показан по ББС.
