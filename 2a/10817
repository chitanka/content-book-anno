	Джерард де Лейси е решен на всяка цена да открие човека, който изнудва семейството му, но опасността да изгуби наследството и титлата си го подтиква да потърси резервен вариант. А какво по-добро от прибързан брак със заможна булка? Харизматичен и талантлив, Джерард знае, че може да спечели ръката на всяка дама, която си избере, ала дори той не очаква богата вдовица сама да го открие и да му предложи едничкото нещо, което той желае — брак по сметка.
	Първият брак на Катрин Хау е по задължение и когато обществото я притиска да се омъжи повторно за наследника на съпруга си, тя отчаяно търси по-добра възможност. Скандален, греховно привлекателен и очарователно обаятелен, Джерард де Лейси й подхожда съвършено, а тайното й увлечение по него само улеснява нещата… или напротив? Защото Джерард ще се ожени за нея заради богатството й, но ще я обикне ли заради самата нея, както тя го обича?
C>
	Поредна доза духовито очарование и чувствена наслада от ненадминатата Каролайн Линдън.
@	Amazon
C$
C>
	Всичко, което той искаше, бе удобен брак по сметка, но така и не пресметна правилно колко неустоимо и изкусително е очарованието на новата му булка.
@	Booklist
C$
C>
	Ще се влюбите и в този брат от семейство де Лейси, а Катрин е неговата идеална половинка — ще ви прелъстят, изчервят и накарат да молите за още!
@	Romantic Times
C$
