	Романтична комедия, изпълнена със забавни ситуации и остроумен диалог, която ще внесе свеж полъх в забързаното ви ежедневие.


	Бивша футболна звезда, а сега един от водещите прокурори в Чикаго, Кейд Морган е готов на всичко за да спипа корумпиран щатски сенатор, което означава, че се нуждае от помощта на Брук Паркър. Като главен юрист на верига ресторанти, тя разполага с възможността да скрие подслушвателно устройство на масата на сенатора в едно от луксозните заведения на компанията, така че агентите на ФБР да могат да чуят разговора му. Единственото, което Кейд трябва да стори, е да убеди Брук да им сътрудничи, а той не се бои да използва както своя чар, така и влиянието на поста си за да го постигне.
	Като опитна бизнес дама, Брук е наясно, че трябва да съдейства на Прокуратурата, дори ако това означава да работи заедно с Кейд. Зад саркастичните подмятания, прехвърчащи между двамата, определено се крие наелектризиращо привличане, ала Брук е твърдо решена нещата да не стигнат по-далеч. Кейд е съгласен… докато един неочакван обрат на събитията не хвърля живота му в смут. Той осъзнава, че иска нещо повече от просто приятно изкарване с единствената жена, в която би могъл да се влюби неустоимо…
C>
	Остроумният диалог и невероятната химия между героите вдъхват живот на тази очарователна история…
@	Чикаго Сън Таймс
C$
