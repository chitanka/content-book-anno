	Улиците на Копенхаген са домът на Кими. Кражбите са нейното препитание. С времето се е научила умело да избягва полицията и да не се застоява твърде дълго на едно място. Но сега към нея има насочен мерник и преследвачите й са неумолими.
	Комисар Карл Мьорк от Отдел „Q“ — отделът за разкриване на стари случаи — получава папка с информация за бруталното убийство на брат и сестра отпреди двайсет години. Заподозрени са били група ученици от богаташки пансион, докато един от тях не си е признал и е бил вкаран в затвора. Какво прави този приключен случай на бюрото на Карл? Кой го е сложил там? Кой смята, че не е разрешен?
	Комисарят търси Кими за разпит, а някой друг вече разпитва за нея. Кой ще стигне пръв до нея? Кими пази тайни, които определени хора с власт искат да заровят надълбоко. И тя няма търпение да разкрие най-смразяващата от тях…


	Датчанинът Юси Адлер-Улсен е обявен от лондонския „Таймс“ за следващото явление в скандинавското крими. Книгите му са преведени на над 40 езика и с тях Адлер-Улсен е получил вече 15 награди, сред които е и престижният „Стъклен ключ“.
