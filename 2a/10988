	Изключителна, нестандартна комбинация в традицията на Лъдлъм, Кланси и Форсайт!


	Изчезнал самолет; злодей, служил в специалните сили по време на войната във Виетнам; бягство на американски агент от Русия; страховит китайски шпионин, работещ в екип с разбивач на кодове от ЦРУ; тайна ядрена програма на Иран; кибератака срещу американските наблюдателни сателити на САЩ; борба между САЩ и Китай за контрол над западната част на Тихия океан… Всичко това се преплита в „Море от лъжи“.
	Широкомащабен сюжет, който се разгръща от джунглите на Мианмар до канадските планини и австралийската пустош. Сложни, оригинални и правдоподобни герои. Внушителна развръзка, свързана с теориите на конспирацията и трагични съвременни събития.


	Самолет МН370 изчезва. Същия ден анализаторът аутсайдер на ЦРУ Боб Нолан открива тайна самолетна писта в блатата на Бирма…
	Той вижда следите на ЦРУ навсякъде. Но дали става въпрос за конспирация на най-високо държавно ниво?
	Нолан се опитва да разреши мистерията. От своя страна ЦРУ подозира, че той е двоен или дори троен агент, работещ за Русия и Китай.
	Изправен пред множество врагове, Нолан търси помощ от висшата служителка на китайското Министерство на държавната сигурност Ю Кайли. Двамата бягат в Шри Ланка, а след това в Австралия. Под повърхността кипи сексуална химия…
	В продължение на осем дни се води война, свален е режим и се преобръща съдбата на много хора. Нолан се бори за живота си, опитва се да спаси семейството си и разплита тъмна мрежа от убийства и измяна.
