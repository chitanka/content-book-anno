	Средите на фигурното пързаляне са разтърсени от ужасната новина за убийството на Михаил Болтенков — треньор от световна величина и наставник на редица шампиони. Трупът е намерен до дома на друг треньор — Валерий Ламзин. Свидетели потвърждават, че двамата мъже са се скарали преди убийството и си отправяли заплахи. За следователите случаят изглежда решен, преди разследването дори да е започнало. Остава само да намерят неоспорими веществени доказателства. А докато ги търсят, оперативният работник Роман Дзюба изпитва все по-сериозни съмнения, че истинският убиец е заловен.
	Когато адвокатът на обвиняемия наема частния детектив Анастасия Каменская да разследва случая, Роман придобива увереност да докаже теорията си. Скоро пред разследващите бавно започва да се разкрива истината за безскрупулната конкуренция и цинизма, пропили бляскавия лед. Лед, на който ангелите не оцеляват…
