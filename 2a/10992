	От пепелта на погубения свят се е родил нов. Тези, които са останали живи, са променени. Някои за добро — сдобили са се със свръхчовешки сетива, докато други за лошо — развили са апетит за човешка плът. Трансформиралите се в ловци на хора дебнат за плячка… млади, въоръжени и гладни. Седемнадесетгодишната Алекс е срещала зверовете и не би се поколебала да убие, за да се защити. Но когато един от тях, момче на нейната възраст, спасява живота й, съмненията започват да я разяждат. Възможно ли е душата му да продължава да живее в него, въпреки трансформацията? Алекс не знае отговора на този въпрос. Но и няма време да размишлява. Защото неудържима сила се надига и в самата нея…
