	Той е привлекателен, властен, арогантен и… опасен.
	Едва на деветнадесет, Нина Бакстър е принудена да издържа семейството си. След смъртта на баща й, майка й се алкохолизира и се впуска в безразборни връзки с неподходящи мъже. За да се пребори с демоните си, постъпва в клиника. Нина поема изцяло грижите за по-малката си сестра, загърбвайки собствения си живот.
	Тя неочаквано губи работата си и изпада в безизходица. Обръща се за помощ към заможните приятели на родителите си — семейство Ноубъл. Нина става сервитьорка в един от техните елитни нощни клубове. Но е предупредена да стои настрана от Александър, младия наследник на богатата фамилия.
	Александър е привлекателен, властен, арогантен и… опасен. Той често сменя приятелките си, без да се интересува от чувствата им. Благоразумната Нина, която няма нищо общо с красавиците от обкръжението му, обаче го заинтригува. Самата тя е неустоимо привлечена от него въпреки репутацията му. За пръв път в живота си Нина решава да следва сърцето си.
	Но дали може да му се довери? Или той е просто поредният красив лъжец?
