	Красивата и смела Али Д’Аплиез е на път да се включи в най-престижното състезание с яхти, когато я застига вестта за мистериозната смърт на нейния баща. Връщайки се в дома при петте си сестри, Али открива, че Татко Солт е завещал на всяка от тях координати за истинския им произход и малка загадъчна улика, чрез която да достигнат до корените си.
	Но съдбата нанася още един удар за Али, като в яхтеното състезание загива и нейната голяма любов. Съкрушена, младата жена решава да открие коя е всъщност, следвайки уликите от Татко Солт. Те я отвеждат в Норвегия, където открива, че е родственица на талантливата Анна Ландвик, която преди повече от сто години със своя ангелски глас пленява сърцето на Европа.
	Във втората книга от поредицата „Седемте сестри“ Лусинда Райли създава още един завладяващ епос за любовта и загубата. А въпросът защо липсва седмата сестра е все по-близо до своя отговор…
