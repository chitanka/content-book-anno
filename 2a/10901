	Алекс Крос арестува известния пластичен хирург Илайджа Крийм по обвинение в блудство с малолетни. Шумното дело завършва с осъдителна присъда. След като излиза от затвора, хирургът се сдобива с неузнаваема външност и нова самоличност. Д-р Крийм пристъпва към плана си да отмъсти за съсипания си живот и кариера.
	Алекс Крос поема случаи на прецизно режисирани убийства на млади мъже и жени. Огледът на местопрестъпленията сочи към двама извършители, водени от заслепяваща ярост. Опитният детектив забелязва и нещо още по-смущаващо: начинът, по който са извършени престъпленията, говори за дълго таена болна фантазия и прецизен план за реализирането й.
	Мълвата за тандема психопати плъзва из Вашингтон и всява ужас сред жителите на града. Това поставя Крос под огромно напрежение да разреши случаите. Докато работи неуморно, той не забелязва, че някой го следи. Някой, който дълго е чакал да разчисти сметките си с него.
