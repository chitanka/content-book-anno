	Четири млади жени изглеждат обречени да прекарат живота си в нищета… докато една смела и отчаяна постъпка не преобръща съдбата им. В „Сватба през зимата“ една компрометираща ситуация води до неочаквана венчавка и неустоимо изкушение…
	Заради нещастното си минало Дамарис Чанс се е отказала от мисълта за брак, но нейната настойница, лейди Биатрис Девънам, я убеждава все пак да дебютира в обществото и да прекара един изпълнен със забавления сезон.
	Когато се озовава в компрометираща ситуация с красивия развратник Фреди Монктън-Кумс, Дамарис няма друг избор, освен да се омъжи за него… стига бракът да е само формален. Новият й годеник като че ли приема условията й, но всъщност има съвсем друг план: да прелъсти своята неохотна зимна невеста.
Ще разрушат ли тайните на Дамарис шансът й за истинско щастие или Фреди ще й помогне да се отърси от оковите на миналото и да се поддаде на неустоимото изкушение?
