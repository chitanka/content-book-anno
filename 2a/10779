	__Бестселър на Ню Йорк Таймс__
	Шест велики личности, един архангел и една стара кесия за тютюн.
	Тънката линия между провала и успеха.
C>
	„Съкровищата не са заключени в банков трезор, те са между кориците на тази книга.“
@	Филип Трифонов
C$
	Четирийсет и шест годишният Дейвид Пондър не е просто във финансова криза. Бившият изпълнителен директор кара разпадаща се кола, закъснява с вноските за къщата и няма здравна осигуровка. Няма и откъде да намери единайсет хиляди долара за неотложната операция на дъщеря си. Нещата стават съвсем безнадеждни, след като го изхвърлят и от нископлатената му работа. Когато колата му поднася на заледения мост, Дейвид вече не е сигурен дали иска да я овладее… Единственият въпрос, който таи в сърцето си е „Защо точно аз?“.
	В този миг на отчаяние той все още не знае, че е сред малцината избрани да получат отговор.
C>
	Авторът на „Проницателят“, който промени Америка и покори хиляди български читатели с нежност, мъдрост и най-вече с положителната сила на „новата гледна точка“, този път ни разкрива същинските съкровища в сегашния ни живот. Сюжетът ни повежда на пътешествие — от днешността към далечното минало, връща ни към познанията на библейските скрижали, препраща ни към близкото бъдеще.
	Но това не е развлекателна разходка, а книга-филм, изпълнена с поразяващи съзнанието ни житейски случки от историята, малко познати, забравени и неразбрани дори от най-будната част от днешното човечество. Срещите на пътешественика ни дават нова възможност да осъзнаем, че има изход от всяка безизходица, че всеки от нас е жива частица от вечната Вселена. И най-важното — че в ръцете на собствената ни воля е ключът към всичко, към което се стремим.
@	Румен Леонидов
C$
C>
	Тази книга ни предлага увлекателно пътешествие, в което преоткрих безценните съкровища на вечните ценности.
@	Йорданка Христова
C$
	„Съкровищата на пътешественика“ (The Traveler’s Gift) е литературен феномен. Ръкописът на Анди Андрюс е бил отхвърлян с изумително единодушие от големите издатели в САЩ в продължение на три години, преди _Thomas Nelson Publishers_ да се съгласят да го публикуват през 2002 година. Веднага след издаването си книгата влиза в класациите за бестселъри на най-авторитетните медии и книжарски вериги. Изключителната й оригиналност става причина _Ню Йорк Таймс_ да я класира в раздел „бизнес“, _Уолстрийт джърнъл_ — в „психология“, _Барнс и Нобъл_ — в „мотивационна литература“, а _Амазон_ — в „художествена литература“.
	На изявленията на някои критици, че е написал „книгата на столетието“ Анди свива рамене и с широка усмивка отговаря: „Е, това столетие беше доста кратко“.

	Анди Андрюс е писател, комик, оратор, телевизионна звезда и запален рибар. Автор е на „Проницателят“ („The Noticer“), „Пропуснатият избор“ („The Lost Choice“), „Реставратор на души“ („The Heart Mender“), „Завръщане в Сойертън Спрингс“ („Return to Sawyerton Springs“) и „Последният предел“ („The Final Summit“).
	„Съкровищата на пътешественика“ е най-известната му книга. Преведена е на повече от двайсет езика, а в някои американски училища е включена в учебната програма по литература.
