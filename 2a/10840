	Янис и Вера изживяват мечтата си! Бракът им е повече от щастлив, все още са влюбени и имат три прекрасни деца. Янис работи заедно с брата на Вера, докато не получава изкушаващо предложение за мащабен проект. Клиентът е готов да инвестира огромна сума, а това ще постави страхотно начало на самостоятелен бизнес.
	Окрилен от възможността и подкрепян от съпругата си, Янис се втурва да осъществи амбициите си. Неусетно те го понасят по безкрайна спирала от отговорности и задължения. Идеалният живот изведнъж започва да се пропуква. Може ли Янис да се измъкне, без да повлече и Вера? Достатъчно силни ли са, за да устоят на натиска?
	Анес Мартен-Люган създава една реалистична, изящна и вълнуваща история за амбицията, желанието за успех и необходимите жертви.
	След 6 години практика като психолог Анес Мартен-Люган се посвещава на литературата и постига изключителен успех! Романите „Щастливите хора четат и пият кафе“, „Влюбените в книгите никога не спят сами“ и „Съжалявам, чакат ме“ докосват сърцата на милиони читатели по цял свят.
