C>
	Бестселър №1 на Ню Йорк Таймс и Ю Ес Ей Тудей
C$
	Когато Джорди Бенет и Шоу Кинард сблъскват погледи в един съмнителен бар, определено прехвърчат искри. Шоу Кинард излъчва опасни вибрации, които карат мъжете да внимават, а жените — да седнат и да си имат едно на ум. Никой не усеща това подводно течение по-силно от схватливата бизнесдама Джорди, която съвсем не е от онези, които ще нагазят в тинята без да му мислят. Обаче… ето че тя е тук, и вече няма връщане. И Шоу Кинард е тук… за да я убие.
	Щом Шоу и партньорът му прихващат целта, Джорди е сигурна, че времето й е дошло. Но се оказва, че Шоу има други планове и отвлича Джорди, надявайки се, че така ще пипне трийсетте милиона долара, които нейният брат е откраднал и, очевидно, скрил. Обаче Шоу не е единственият, който преследва богатството. Безмилостният шеф на брат й, както и ФБР, също са по следите му. И сега, бягайки и от федералните, и от отявлени престъпници, Джорди и Шоу ще трябва да разчитат на своята съобразителност и взаимопомощ, за да останат живи. На километри далеч от цивилизацията и заобиколени от блата, двамата играят един срещу друг и заедно срещу общите врагове. За Джорди единственият шанс да оцелее, е да надхитри Шоу, но и на него скоро му става ясно, че милото ангелче изобщо не е за вярване. Съучастник ли е тя в измамата на брат си, или е невинна пионка в смъртоносна вендета? И колко точно е ценен животът й за Шоу, нейният безмилостен и манипулативен похитител? Изгаряни от въпроси без отговор, двамата неестествени съюзници в края на краищата правят отчаян ход, който за тях може да се окаже последен.
	С неспирните сюжетни обрати и измъчващо еротично напрежение, които са направили Сандра Браун един от най-обичаните автори в света, „Ужилване“ ще държи читателите си на ръба на стола чак до последната страница.
