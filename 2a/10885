C>
	Забравете претендентите. Корнуел е кралицата!
@	Мирър
C$
	В късна лятна вечер доктор Кей Скарпета и дългогодишният й колега Пийт Марино се отзовават на сигнал за мъртва колоездачка. По всичко изглежда, че младата жена е била нападната с почти нечовешка сила.
	Преди Центърът по съдебна медицина, в който работи Скарпета, да бъде уведомен официално за случая, се получават подозрителни телефонни обаждания уж от следовател в Интерпол. В това обаче няма никаква логика. Откъде елитната международна полицейска организация знае за случая? И защо изобщо проявява интерес към него? Много бързо става ясно, че зад всичко това може би стои анонимен киберпрестъпник с псевдоним Тейленд Чарли, който вече цяла седмица изпраща на Скарпета загадъчни послания. Втори смъртен случай на стотици километри от първия разтърсва Скарпета до дъното на душата й. Анализът на мистериозни следи, открити върху раната на една от жертвите, насочва следствието към материал, който не съществува на Земята.

	В най-новия роман от поредицата за доктор Кей Скарпета Корнуел ни показва отново защо е №1 сред авторите на криминални бестселъри, майстор на изненадващите обрати и нестихващото напрежение.
