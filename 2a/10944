	__За пръв път истината за света на гейшите__

C>
	„Завладяващата история на една силна жена в често идеализирания свят на гейшите.“
@	Артър Голдън, автор на „Мемоарите на една гейша“
C$

	Шестгодишната Сайо Масуда е изпратена да работи като бавачка, а на 12 години тя е продадена за гейша. Това е история за суровия живот в домовете за гейши — Сайо и нейните „сестри“ правят секс срещу заплащане, превръщат се в гангстерски любовници, забъркват се в спекулата на черния пазар, гаснат от венерически болести, принудени са да изоставят децата си. За гейшите са написани много неверни неща. През 80-те години на XX век са измислени захаросаните истории за високото им образование, за уменията им в изкуствата и за музикалните им таланти. Тук е истината — история, разказана от една гейша за собствения й живот.

	Сайо Масуда, днес на 79 години, живее някъде в Япония. Спомените й са написани и излизат през 1957 година и оттогава постоянно се препечатват. По въпросите около автобиографията й тя не контактува с никого. От издателите си иска само думите й да бъдат предадени правдиво и да остане неизвестна.
