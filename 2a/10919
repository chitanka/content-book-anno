	Когато се разбра, че Пол Бъръл, дългогодишният лакей на кралицата и иконом на принца и принцесата на Уелс, а после — само на принцеса Даяна до самата й смърт, пише книга, в кралството премина тръпка. Какво ли ще каже човекът, който знае толкова много, който поради кралската си служба е бил неотлъчен свидетел на живота зад високите стени на кралските резиденции?
	Интересът беше разбираем, но имаше и силна тревога. Какви от грижливо пазените вековни кралски тайни ще излязат наяве? От двореца му напомниха, че отивайки на работа там, е дал клетва да няма очи и уши за онова, което вижда и чува, но все пак го описа в „Кралска служба“.
	Книгата излезе и историята в нея е наистина шокираща. „Кралска служба“ е наистина много различна от всички други книги за живота на лейди Ди, защото авторът е видял това, което пише.
