	„Танц с дявола“ е провокираща и еротична смесица от истина и въображение, забъркана в центъра на световния филмов рай и ад — Холивуд. Изненадващ факт на този роман е, че негов автор е световноизвестният киноактьор Кърк Дъглас, шестващ по световните екрани повече от 40 години със своите седемдесет и пет филма. Книгата е световен мегабестселър.

	Главният герой Дани Денисън иска да забрави своето минало като се прави на антисемит, след като цялата му фамилия е унищожена в хитлеристки концентрационен лагер. Въпреки блестящата му кариера на преуспяващ режисьор, неговият личен живот е изпълнен с проблеми. Оженва се за дъщеря на милиардер, чийто алкохолизъм я води често до границата на смъртта. Опитва се да спаси своята красива дъщеря от зловредното влияние на богатия си тъст, решен да разруши кариерата му.
	Дани живее в лъжа, измислена от самия него и вярва, че ще запази тайната на своята метаморфоза до края на живота си. Ненадейно среща Люба, колгърл, луксозна, скъпоплатена проститутка, красива и неотразима. Тя го завладява изцяло и в един бесен любовен ураган той променя собствения образ в самия себе си…
