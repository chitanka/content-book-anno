	__Вина__ — това е историята на двама приятели адвокати — Марк Духър, заподозрян в изпълнено с нечовешка омраза убийство и защитникът му Уес Фаръл, човек със силно чувство за справедливост и личен провал.
	Докато процесът върви към кулминацията си, докато уликите се променят и свидетелите се дискредитират, докато Фаръл се издига до висоти, които никога не е предполагал, че може да достигне, от миналото на Духър изниква една жена. Нейната история ще промени ролята на почти всички участници в тези събития и ще даде началото на верижна реакция на истина и насилие, която ще обърне завинаги живота на много хора.
	__Вина__ не престава да смайва до последната си страница и е не само роман за престъплението и наказанието, а потресаваща драма за моралната отговорност и несигурното правосъдие, за семействата, свързани с лоялността и разделени от трагедията и предателството.
	__Вина__ е един от най-напрегнатите романи в съвременната литература — истински шедьовър.
