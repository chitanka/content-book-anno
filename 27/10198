	_Какво губим, преследвайки мечтите си_

	Франи израства в бедно ирландско селце, но мечтае за бляскавия свят на Холивуд. Красивото момиче се влюбва в очарователния Шон и забременява от него. Той обаче я изоставя.
	Седемнадесетгодишното момиче е изправено пред тежък избор: да се откаже от живота, за който бленува, или да жертва нероденото си дете.
	Седем години по-късно Франи е забелязана в нощен клуб от известен филмов продуцент. Вратите на Холивуд се отварят за нея, но за втори път в живота си Франи е изправена пред съдбовен избор. Младата жена решава да преследва мечтата си и поверява дъщеря си Кара на болната си майка. За една нощ свенливата Франи се превръща в холивудската сензация Франсис Фицджералд.
	След смъртта на баба си, Кара е изпратена в църковен приют, където е малтретирана от строгата си възпитателка. Борбена по природа, Кара оцелява. Започва работа като секретарка и решава да създаде здраво семейство. Но преди това трябва да научи истината за майка си и да си отговори на въпросите, които я преследват цял живот.
