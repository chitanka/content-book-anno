	Разпределеното на касти общество, в което Трис Прайер вярва, е разбито от насилие и борба за власт и белязано от предателство и загуба. Така че, когато й се предоставя възможност да прекрачи границите на света, който познава, Трис е готова. Но новият свят, който я очаква извън Чикаго е дори по-плашещ от този, който е оставила. И за пореден път тя е изправена пред невъзможния избор за верността, саможертвата, любовта и себе си.


	Вероника Рот е авторка на световните бестселъри „Дивергенти“ и „Бунтовници“. Тя е само на 22 години, когато през 2011 година дебютният й роман, разказващ историята на Трис и Тобиас, постига международен успех. Днес, писател на пълен работен ден, Вероника Рот и съпругът й живеят близо до Чикаго.
