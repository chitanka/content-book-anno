	В книгата влизат две вълнуващи повести за живота на децата в днешен Азербайджан, „Нека той остане с нас“ е повест за детската дружба, за самоотвержената постъпка на малкия герой, който спасява избягал от цирка лъв, за сложните отношения между възрастни и деца в семейството. В другата повест главните герои попадат в една пещера, която през войната е била използувана от хитлеристите. Тук, изпаднали в критично положение, тяхната дружба се поставя пред изпитание. Героичната постъпка на най-малкия от тях, който спасява всички, буди възторг и възхищение у всеки млад читател.
