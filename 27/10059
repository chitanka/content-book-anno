	__Най-амбициозният триумф на фантастиката през последното десетилетие.__

	В една нива в Северна Дакота е намерено нещо странно, стърчащо изпод буца черна пръст.
	Собственикът Том Ласкър прави онова, което всеки друг фермер на Земята би направил на негово място: изкопава го.
	Само че му се налага доста да покопае, защото нещото е част от голяма платноходка, окомплектована както си му е редът: с мачти, платна и дори кабина с микровълнова печка и душ.
	Яхтата се оказва изработена от материал, подобен на фибростъкло, при това с абсолютно невъзможен пореден номер в периодичната таблица на елементите. Никой няма представа какво прави тук тази лодка дълбоко под чернозема на прерията… и на две хиляди мили от най-близкия океан.
	Вярно че нивата на Том Ласкър е била някога бряг на голямо вътрешно море, но това е било преди хилядолетия.
	И не няколко, а десет хилядолетия…
