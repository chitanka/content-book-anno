	Прецакана. Така се чувства собственичката на популярен нощен клуб за вампири — Ванда Барковски. Предвид необичайното й занимание, може да се каже, че тя е по-необикновена от приятелите си вампири и ако някой заяви, че е леко необуздана… ами, така да бъде. Ала след като трима бивши служители подават жалба срещу нея заради избухливостта й, Ванда е принудена да посещава курс за овладяване на гнева. И което е още по-зле, Фил Джоунс се съгласява да й бъде наставник. Смъртният, който е забранен за нея…
	Ако Ванда знаеше кой — или по-точно какво — всъщност е Фил, то непременно щеше да се замисли дали наистина е толкова привлечена от него, защото истинската му природа е далеч по-дива от всичко, което си е представяла. Той е преборил звяра вътре в себе си, така че е най-подходящият човек, който да помогне на Ванда с гнева й… само ако успее някак да запази самообладание, когато тя го подлудява от страст.
	В навечерието на настъпващата вампирска война и въпреки несигурността на утрешния ден, Ванда и Фил ще трябва да намерят общ език и да се преборят с призраците от миналото си, ако искат да изживеят своите забранени нощи.
