	Когато се явява на кастинг за филма „Хрониките на Ралмия“, Джефри вижда шанс да припечели добри пари и да пробие в Холивуд. За колегата му Чарли, съперник за главната роля, това пък е начин да изживее приключенията от любимите си книги за мечове и магии, с които е израснал. В действителност обаче и двамата са отведени в друг свят, където ще трябва наистина да извършат това което са смятали, че ще е само игра и да се изправят срещу новото зло, връхлетяло вълшебната страна Ралмия — ужасяващите и безмилостни черни елфи, които, веднъж научили за появата на момчетата, изпращат най-безмилостния си убиец, за да ги пресрещне и сложи край на приключението им още преди да е започнало…
	Третата книга от поредицата „Хрониките на Ралмия“ е фентъзи, излязло във форума на сайт „Цитаделата“ преди повече от десет години, но сега се появява за пръв път пред по-широка аудитория читатели. История за приятелството, доблестта и битката със злото, в която се разпознава почеркът на Александър Драганов, автор на „Сказания за Ледената планина“, „Черната корона“, „Звездата на Гибелта“ и „Тримата вълшебници и Златното руно“.
