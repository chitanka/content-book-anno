	Странна смърт, белязана от свръхестественото.
	Детективът от отдел „Убийства“ Джейн Ризоли и патологът Маура Айлс са виждали достатъчно престъпления и убийства, но смъртта на Кимбърли Рейнър може да се квалифицира като брутална в много аспекти. Когато тялото на измършавялото седемнадесетгодишно момиче е открито до празен ковчег в изоставена черква, с мистериозни синини около врата й, предположението е — убийство. Заловен на местопрестъплението е най-близкият приятел на жертвата — Лукас Хенри, също толкова болезнено слаб, блед юноша, който твърди, че няма нищо общо със смъртта на Кимбърли. Опустошеният от мъка баща, обаче, не вярва в думите, а в отмъщението. И ако Ризоли и Айлс не успеят да разкрият изненадващата истина, още един живот ще бъде погубен…
