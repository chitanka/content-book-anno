	Детектив Дънкън Хачър е изпратен посред нощ в дома на съдия Кейто Леърд, за да разследва убийство. Хачър е наясно, че дискретността и подходът му са важни не само за да запази добрите си отношения със съдията, но и работата си. На пръв поглед случаят е пределно ясен. Елиз, красивата съпруга на Леърд, заварва крадец у дома и го застрелва при самозащита. Но Дънкън подозира, че извършителката не е толкова невинна, колкото изглежда.
	Решен да проучи връзката между убития и съдия Леърд, известен с пословично мекото си отношение към престъпниците, Дънкън възнамерява да се добере до истината на всяка цена. Той изобщо не очаква да бъде възпрепятстван от страстта, пламнала между него и Елиз. Жена, от която сякаш не може да се откъсне… И тогава Елиз изчезва…
	_Смразяваща история за убийство, романтика и предателство във висшето общество, където един честен детектив може да се превърне в мишена…_
