	Съблазнителен нощен свят… Пациентите на психотерапевта д-р Емили Дрейк са склонни да бъдат малко необикновени. Вместо хора с криза на средна възраст или Едипов комплекс Емили лекува вампири с фобия към кръв и сукуби, търсещи смислени взаимоотношения. Но лечението на тези необикновени пациенти е наложило едно важно правило — никога не се доверявай на шифтър. Особено на такива, като детектив Колин Гит, чиито проблясващи очи и аура на хищник карат Емили да осъзнае колко много желае да загуби контрола си… Тъмен и опасен глад… Колин не може да се довери на доктора, заедно с който трябва да работи над случая с Нощния Касапин. Защото тя е единственият човек, който може да издаде тайната му — че той е шифтър-вълк. Интелигентна и очарователна, Емили пробужда у Колин диво желание, което опиянява и двамата и ги тласка към ръба… Притаен в сенките, убиецът чака и дебне… Нетърпелив да пролее кръвта на Емили и да вкуси от нейния ужас, той ще използва всички средства, за да я унищожи, като включи в отмъщението си и единствения човек, на когото тя се е научила да вярва…
