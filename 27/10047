	Италианската полиция се свързва с професор Томаш Нороня във връзка с убийството на испанска историчка във Ватиканската библиотека. Той не само е последният човек, разговарял с жертвата, но и сред малцината, способни да разтълкуват странното послание, оставено от убиеца.
	Докато португалският учен търси връзката между смъртта на историчката и проучванията й на текстове от Новия завет, са извършени нови престъпления по подобен начин. В Дъблин е ликвидиран учен, изследвал библейски ръкописи. В Пловдив е убит световноизвестен професор по молекулярна медицина. Обстоятелствата около убийствата и мистериозните послания насочват Томаш и полицията към загадките на Библията. Разследването ще ги отведе до Светите земи и ще ги изправи пред последната тайна на Новия завет — истинската самоличност на Исус Христос.
	Основаваща се на реални исторически документи и научни факти, „Последната тайна“ разтърсва основите на традиционните религиозни схващания и провокира сериозни дискусии.
