	Стюардесата Андреа Клейбърн претърпява тежка самолетна катастрофа. Успява да спаси пътниците, но решава да напусне авиокомпанията и да започне нов живот като рейнджър в Големия Каньон. Там среща Кърт Марлоу, инструктор на група рейнджъри, и преживява вълнуващи и опасни приключения…
	По начало Кърт е против приемането й в екипа и тя трябва да преодолее не само пренебрежителното му отношение, но и влечението си към него. Макар и да разбира, че той не може да сподели чувствата й, защото е твърде потиснат от разиграла се в миналото му трагедия, Андреа не се отказва да се бори за щастието си.
