	„Слоновете помнят“ е една от най-популярните и увлекателни книги на Агата Кристи. Великолепен психолог, майстор на детайла и тук авторката остава вярна на умението си да изгражда криминалната интрига, да преплита съдбите на хората, свързани от едно съдбовно убийство. Но „Слоновете помнят“ е наистина забележителен роман, защото в разгадката на престъплението участвуват и двамата любими герои на Агата Кристи — Еркюл Поаро и мисис Оливър.
