	Млади приятелю!
	Ти сигурно се сблъскваш вече със сложните въпроси на битието, иска ти се да узнаеш повече истини за живота, за целта и смисъла на човешкото съществуване, за дълга и честта, за любовта и приятелството, за избора на любима професия и на свое собствено място в обществото на възрастните. Един или друг отговор на тези въпроси ще ти предложат, разбира се, и в семейството, и в училището, и в пионерската или комсомолската организация, ала най-близки до твоята чувствителност ще бъдат отговорите на Библиотека „Връстници“. Съставена от избрани повести и романи на именити български и чуждестранни писатели, Библиотека „Връстници“ ще те направи съпричастен към най-актуалното от драмите и възторзите, от проблемите и въжделенията, които вълнуват днес твоите връстници в различни страни на света.
