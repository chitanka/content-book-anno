	Джон Лескроарт е признат за „майстор“ (сп. Пийпъл) и автор на „блестяща съдебна драма“ (в. Уошингтън Поуст). „На прозата му не може да се устои“ (в. Сан Франциско Кроникъл). Автор на 12 бестселъра, между които са: „13-тият съдебен заседател“, „Предварително изслушване“, „Вина“, „Нищо друго, освен истината“.
	„Клетвата“ е една експлозивна история за лоша медицина и жестока справедливост, в която адвокатът Дизмъс Харди и полицаят Ейб Глицки се изправят един срещу друг в най-опасния случай, с който някога са се сблъсквали.
	Когато шефът на най-голямата здравна организация в Сан Франциско умира в собствената си болница, никой не се съмнява, че причината са тежките наранявания, получени при автомобилна катастрофа. Но аутопсията разкрива нещо различно.
	Ейб Глицки, макар и спъван от лутането на двамата назначени с политически протекции полицаи, бързо взима на прицел дежурния лекар Ерик Кенсинг. Изпаднал в отчаяние, Ерик се обръща за защита към Харди. Докато напрежението нараства, Харди поема инициативата, убеден, че убийството не е свързано с неговия клиент, а с обкръжението, в което работи.
	Харди стига до ужасяващата истина, че много пациенти умират, жертви на убийство. Разкрива заговор на алчност и насилие, отнемащ човешкия живот, който всеки лекар се е заклел да пази.
	В „Клетвата“ Джон Лескроарт е в най-добрата си форма.
