	В „Огнено сърце“ Сидни рискува всичко, за да остане вярна на повелите на сърцето и инстинктите си, като поема по опасен път, за да опази чувствата си в тайна от алхимиците.
	Сега, вследствие на едно събитие, разтърсило техния свят из основи, Сидни и Ейдриън се борят с всички сили, за да съберат отломките и да намерят пътя един към друг. Ала първо трябва да оцелеят.
	За Сидни, пленена и заобиколена от врагове, животът се превръща в ежедневна борба за съхраняване на идентичността и спомените за любимите хора. Междувременно Ейдриън се е вкопчил в надеждата, въпреки уверенията на всички, че Сидни е изгубена кауза. Но битката е трудна и понякога обезсърчаваща, особено когато старите демони и новите изкушения все повече го обземат…
	Най-ужасните им страхове се превръщат във вледеняваща реалност; Сидни и Ейдриън са изправени пред най-зловещия час на мрака.
