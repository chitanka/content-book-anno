	През 2130 година в Слънчевата система пристига загадъчен, очевидно безлюден чужд космически кораб. Когато „Рама“ отлита към своята следваща незнайна спирка, са разкрити много чудеса, но на малко от загадките са намерени разумни отговори. Едно е очевидно: всичко, което са направили тайнствените конструктори на „Рама“, са го направили тройно…
	Осемдесет години по-късно втори чуждоземен кораб пристига в Слънчевата система. Този път Земята го очаква и наблюдава. Но всичките години на подготовка се оказват недостатъчни за хората да разрешат рамианските загадки. „Рама II“ е населена, но с рамиани. Всяко следващо разкритие засилва тайнствеността на кораба и експедицията на земляните в него завършва трагично, включително и опитът да бъде унищожен чуждоземният кораб.
	„Рама II“ напуска Слънчевата система. На борда й се намират трима човеци — двама мъже и една жена, които са забравени при отпътуването на експедицията. Пред тях е неизвестността на пътешествие, каквото не е преживяло нито едно човешко същество. А в неговия край — нима някой би могъл да каже след колко години ще дойде? — вероятно се крие истината за „Рама“…
	В „Градината на Рама“ Артър Кларк и Джентри Лий са създали ново, поразяващо продължение на историята, започната с класическия роман на Кларк „Срещи с Рама“ — единствен по рода си в жанра на научната фантастика, спечелил всички най-големи награди.