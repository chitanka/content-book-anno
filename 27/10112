	Дина се разкъсва между двете си дарби. Едната, наследена от майка й, е тази на Жрица на срама, можеща да прозре дълбоко в душата на човек и да го накара да се засрами за лошото, което е сторил. Другата, наследена от баща й, е дарът на змията — способността да внуши на другите всякакви чувства или видения. Сега й се налага да се възползва от тях, за да спаси живота на много хора.
	Наследник на престола, който му принадлежи по право, граф Нико решава да си го върне, за да сложи край на страданията на всички, тероризирани от Дракан, графа на Ордена на дракона, който е заграбил властта. Затова прибягва към помощта на една красива, но опасна жена — владеещата всякакви оръжия Кармиан, и един продажен капитан на кораб — Гарвана.
	За да не навлече беди на най-близките си приятели Дина и брат й Давин, Нико тайно избягва, за да осъществи плана си. Но те усещат, че го грози смъртоносна опасност, и се впускат в опасно приключение, за да го спасят.
	Дошло е време, когато силите на доброто трябва да се обединят и да се опълчат срещу злото, заплашващо да завладее света.
	Дошло е време за войната на жриците.
