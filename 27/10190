	Рипли и Кал срещу най-смъртоносния пришълец досега…
	Преди близо три века, принадлежащият на Уейланд-Ютани кораб „Ностромо“ разследва сигнал, приличащ на зов за помощ, излъчван от пустата планета Акерон.
	Това, което екипажът на „Ностромо“ намира, е извънземна форма на живот — ужасяващ, поробващ убиец, по-бърз и по-силен от всичко, което някога са познавали. Единствено офицер Елън Рипли успява да избяга жива, унищожавайки „Ностромо“, за да не даде никакъв шанс на чудовището да достигне Земята.
	Но това няма да е последната й среща с вида. Сега, векове след смъртта на оригиналната Рипли, нейният клонинг продължава битката й и установява с помощта на андроида Кал, бруталния наемник Джонър и механика в инвалидна количка Врайс, че ужасяващата истина за пришълците съвсем не е такава, каквато изглежда.
	В този съвсем нов роман за Рипли, авторът на бестселъри Майкъл Ян Фридман задава незададените въпроси, които пронизват мистерията около пришълците до нейната съскаща, пълна с киселина сърцевина — вече нищо не е същото в света на Рипли.


	Майкъл Ян Фрийдман, живеещ в Лонг Айлънд, е автор на над петдесет и пет книги, включително няколко романа, развиващи се във вселената на Стар Трек. Десет от книгите му са се появявали в престижните списъци за бестселъри, публикувани от Ню Йорк Таймс, а други са ставали бестселъри в Европа, Латинска Америка и Азия. Последният му бестселър е за холивудската звезда Хълк Хоган, съгласуваната „авто“-биография, над която работи със световноизвестния борец и медийна звезда.
