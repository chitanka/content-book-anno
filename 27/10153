	Пищно удоволствие за сетивата — книга, от която ще искате допълнително.
C>
	Най-интересната част от всеки живот е онова, което е останало неразказано. Именно оттам започва и моята книга. Елегантният дивак от тези страници — Ескофие, същият, каквито сме всички ние, щом пред нас се появи чиния. Магьосникът, свещеникът, мечтателят, художникът — това са все нашите най-гладни страни. И това е единственият факт, който има значение.
@	Н. М. Келби
C$


	Животът на Огюст Ескофие е вълнуваща поредица от прекрасни блюда, срещи с короновани особи и с известни личности от политиката и света на изкуството. Сърцето му е подвластно на две страсти — кулинарията и любовта… към две напълно различни жени: красавицата Сара Бернар — една от най-обожаваните жени и актриси на своето време, и съпругата — независимата и аристократична поетеса Делфин Дафи, чиято ръка Ескофие печели на хазарт… Въпреки че се обичат, Ескофие и Делфин дълги години живеят разделени.
	В последната година от живота си, докато пише своите мемоари, Екофие се завръща при Делфин. Тя изисква от него само едно нещо — да създаде блюдо и на нейно име, както е създал за толкова много жени, в това число за Сара Бернар и кралица Виктория. Ала как човек може да пресъздаде сложните пътища на любовта в една-единствена рецепта?! Великият готвач няма никаква представа. С помощта на своенравна млада готвачка, която болезнено много прилича на Сара, Ескофие трябва да преоткрие чувствената сила на храната и да вложи в съставките й своето разкаяние, страдание, прошка и любов… Заедно с него отпиваме от чашата с шампанско в края на живота му, несигурни дали сме готови да приключим с това последно ястие.


	Единственият начин да се противопоставиш на забравата е, като готвиш. Едно добре приготвено блюдо внася красота, дълбочина и многообразие в живота. Храната е едно прекрасно вълшебство, а да повярваш във вълшебствата и да ги създаваш, е изключителен и необходим акт. И така. Мълчаливо. Гответе.


	Огюст Ескофие (1846–1935) е легендарният френски готвач, чийто отпечатък върху ресторантьорското дело и висшата кулинария продължава да се усеща и днес. Той променя начина ни на хранене чрез своите ресторанти в прочутите хотели „Савой“ и „Риц“. С романа си Никол М. Келби ни пренася в света на Ескофие; страница след страница ни поглъща една чувствена история за храна и еротика, за копнеж и любов…
