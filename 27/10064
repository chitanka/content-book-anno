	Тя е готова на всичко, за да отмъсти за баща си — дори това да означава да спи с врага си.


	Две ченгета новобранци, Майкъл Калас и Фин Расмусен, откриват изнасилена и в безсъзнание млада жена. Техният доклад води до моменталния арест на мъж на име Джон Крендал. Жената никога повече не отваря очи, а Крендал е осъден на смърт за жестокото престъпление.
	Сега, 12 години по-късно, Ели, дъщерята на Джон Крендал, продължава да вярва в невинността на баща си и е твърдо решена да открие истинския убиец. Тя си намира работа в офиса на Окръжната прокуратура на град Боулдър, Колорадо, и така в ръцете й попадат архивите по делото на баща й. Тя е убедена, че един или дори двамата полицаи, написали първоначалния доклад, са отговорни за убийството. Единият от тях — Майкъл Калас, се е превърнал в мрачен и студен полицай, който не допуска никого до себе си, а другият — Фин Расмусен, е станал богат и изключително чаровен експерт по сигурността. Но и двамата крият тайни. Тайни, които Ели е решена да разкрие. Дори с риск сърцето й да бъде разбито…
C>
	„Лин Ериксън… Авторката, на която пазарът днес дължи едни от най-хубавите книги.“
@	Пъблишърс Уикли
C$
