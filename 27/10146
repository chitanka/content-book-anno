	Сабрина Дарлинг мечтае да живее като принцеса. Но нейният брак се проваля, а баща й умира, затънал в дългове. За да ги изплатят, Сабрина и двете й сестри започват отново да пеят. Първата изява на триото е в княжеството Монтакроа по време на коронацията на принц Бърк. Той е всичко, за което би могла да мечтае една жена. Само че Сабрина вече не вярва в приказките…
C>
	— Проявих недопустима небрежност — промълви принц Бърк. — Не ви казах колко сте прекрасна тази вечер…
	Поддал се на изкушението, той погали с палец нежното й лице, доволен, че Сабрина не се отдръпва.
	— Какво има в теб? — прошепна Бърк.
	— Как ме омагьоса? Само ти си в мислите ми…
	Топлият му дъх я накара да забрави всякаква предпазливост. Тя разтвори устни. И тогава той я целуна.
	Не бе предполагала, че неговите твърди устни могат да бъдат толкова нежни и изкусителни. Сабрина се отдаде изцяло на чувствената омая…
C$
