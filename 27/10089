	Уил Купър, в тежък момент осиновен от индианците чероки, се връща назад в годините, за да спаси от забрава магическия свят на миналото…
C>
	Изключителен разказ за един мъж, любовта му към една жена и страстното търсене на дом и смисъл в живота по време на много драматичен период в американската история. Още като започнах да чета ръкописа, бях изцяло погълната… Загубих представа за времето, не можех да върша нищо друго, толкова завладяващ е въображаемият свят на Чарлз Фрейзър, създаден от красотата на езика, напрежението и страстта…
@	Кейт Медина
C$
C>
	Разтърсващ, драматичен, неочакван и запомнящ се роман.
@	Newsweek
C$
C>
	„Тринайсет луни“ е еталон за литературата на 21-ви век. Еталон от най-висша класа.
@	Vanity Fair
C$
C>
	Ако трябва да умреш утре, как ще прекараш времето — като възхваляваш Сътворението или проклинаш Бога?
C$
	Чарлз Фрейзър е роден през 1950 година в Северна Каролина. Дебютната му книга _Студена планина_ печели множество престижни награди и се превръща в световен бестселър.
	Фрейзър отглежда коне в имението си в Ралей, където живее със съпругата и дъщеря си.
