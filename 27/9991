	Чикаго в бъдещето — обществото е постигнало идеалния ред. Разделено на пет касти, всяка от които изповядва по една добродетел, то изглежда напълно непоклатимо. На определен ден в годината всеки 16-годишен тийнейджър в града трябва да реши към коя от фракциите да се присъедини и да й служи до края на живота си. Беатрис Прайър е изправена пред труден избор — дали да остане вярна на родната си каста, или да последва инстинктите си и да премине в друга. Готова ли е тя да издържи страшните изпитания на инициацията, за да се докаже? Има ли място в нейния нов свят за любов и истина — защото, както се оказва, Беатрис е различна от другите и това е тайна, която трябва да пази с цената на живота си.


	Вероника Рот е само на 22 години, когато дебютният й роман „Дивергенти“ постига световен успех.
	Още докато учи творческо писане в университета, тя започва да работи над историята, която по-късно ще се превърне в „Дивергенти“.
	В момента е писател на пълен работен ден. Интересува се от психология, биология, теология, мода, съвременно изкуство и поезия.
