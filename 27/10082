	Тави от Калдерон, вече признат за принцепс Гай Октавиан и наследник на короната, е постигнал крехък съюз със старите противници на Алера, канимските орди. Но когато Тави и неговите легиони безопасно водят канимите към техните земи, най-лошите му страхове оживяват. Вордите, страховитите врагове на алеранци и каними, през последните три години са обсаждали родината на канимите. И когато алеранците се оказват отрязани от корабите си, те нямат друг избор, освен да се бият рамо до рамо с канимите, ако искат да оцелеят. В продължение на хиляди години Алера и нейните фурии са се противопоставяли на всеки враг и са надживявали всеки противник. Хиляди години…
