	Прогонена оттатък Истинското море, преследвана от кошмара за животите, които е отнела в мъглата, Алина се опитва да започне нов живот с Мал в непозната и чужда земя. Но много скоро разбира, че новото начало никак няма да е лесно, докато влага всичките си усилия в запазване на тайната си. Тя просто не може да избяга от миналото или от съдбата си на Призоваваща слънцето.
	Тъмнейший е оцелял след „Долината на смъртната сянка“ със страховити нови сили и ужасяващ план, който ще предизвика границите на познатия свят. Когато узнава това, Алина се завръща в страната, от която е избягала, за да се бори с него и тъмните сили, надвиснали над Равка. Но докато силата й се събужда, тя все повече затъва в играта на забранена магия, в която я оплита Тъмнейший… и все повече се отдалечава от Мал. Сега тя ще трябва да избира между страната си, силата си или любовта, която винаги е присъствала в живота й — или да загуби всичко в настъпващата буря.
