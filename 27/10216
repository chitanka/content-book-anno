	— Аз само връщам покупката — измери я той с хладен поглед. — Не си правете труда, не ми трябва кутия за подаръци.
	Брин тръгна след него и се изплези зад гърба му. Както повечето мъже, попаднали в магазин за дамско бельо, привлекателният непознат се чувстваше неловко.
	— Трябва да ви върна парите, господине. Но защо всъщност дъщеря ви е недоволна от покупката?
	— Защо ли? — изръмжа той и я огледа от глава до пети. — Би трябвало да се забрани със закон да се продава на тринайсетгодишни момиченца бельо за… уличници! Но тъй като очевидно такъв закон няма, бих ви посъветвал да не продавате на моето дете подобни неща. В противен случай ще си имате работа с мен!
