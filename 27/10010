	ДОБРИТЕ МОМЧЕТА ОТИВАТ ПРИ БОГА. ЛОШИТЕ СИ ХОДЯТ НАВСЯКЪДЕ.

	Край една от военновъздушните бази в Колорадо е убита млада жена. Скоро след това се самоубива експерт от свръхсекретен военен проект. Двата случая са възложени на следователката Айлийн Рийд от Бюрото за специални разследвания в Колорадо. Наблизо е суперсекретната Зона 51, където се предполага, че американското правителство съхранява доказателства за контакт с извънземни… И някой упорито се опитва да внуши на Айлийн Рийд, че в мистерията са намесени „малките сиви човечета“. Но когато разследването й се натъква на доказателства от съвсем „земно“ естество, влизат в действие наемните убийци. След две неуспешни покушения срещу нея, Айлийн Рийд е на прага на невероятни разкрития. И тогава влиза в действие цялата тежка артилерия — ЦРУ, ФБР и всички, които искат да пуснат завесата над един скандал, който ще взриви правителството…


	БЮРО ЗА СПЕЦИАЛНИ РАЗСЛЕДВАНИЯ
	(Из вътрешен доклад)
	Ако убийствата на неизвестната жена край ВВС-базата и на майор Лийтсдейл не са свързани, то значи са намесени извънземните…
	ЗАПЕЧАТАНО ОТ ФБР
	(Отказан достъп)
	Всички документи по случая са засекретени от ФБР. Достъпът до тях става след писмено разрешение на директора…
	ПОКУШЕНИЕТО
	(Из доклада на инспектор Рийд)
	… беше извършено в 2,30 през нощта пред дома ми. Прострелях го два пъти и видях как пада. Докато изляза пред входа, тялото му беше изчезнало.
	ВСИЧКО ТОВА — В НОВИЯ РОМАН НА БОНИ РАМТЪН „ЗЕМЕТРЪСНИ ИГРИ“
