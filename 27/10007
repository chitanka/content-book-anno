	Дейвид Пондър се завръща и този път съдбата на цялото човечество е в ръцете му.

	Времето на цивилизацията изтича. Трупаните с векове алчност, завист и жажда за власт ни водят към гибелен край. Остава ни една последна възможност да предотвратим катастрофата — и решението се състои само от две думи. Но дори и най-великите личности, живели някога, са безсилни.
	Какво да правим?
C>
	Веднъж на няколко поколения Бог ни изпраща човек с изключителен дар слово — човек, чиито думи са като живителни глътки за жадните ни умове. Анди Андрюс е един от най-добрите примери.
@	Зиг Зиглър, писател
C$
C>
	Това, което не знаете за Томас Едисън, Алберт Айнщайн и Втората световна война.
@	Филип Трифонов, актьор
C$
C>
	Чърчил се понамести на стола, извади от устата си пурата и я вдигна като училищна показалка.
	— Повечето хора, онези, които участват само в първото действие, до края на живота си говорят само за миналото и за онова, което е щяло да се случи, ако обстоятелствата са били други. Много жалко! Защото истинската трагедия в живота на човека настъпва не когато се предаде, а когато е на крачка от победата и го е страх да играе във второто действие!
C$

	За Анди Андрюс „Ню Йорк Таймс“ пише: „Това е човекът, който незабелязано се превърна в една от най-влиятелните личности в Америка“. Всички романи на Анди са световни бестселъри. Той е изнасял лекции пред огромни аудитории по изричната молба на четирима различни американски президенти, както и пред ръководния състав на най-големите американски корпорации.
	Живее в Ориндж Бийч, Алабама, заедно със съпругата си Поли и двамата им синове.
