	Мечтите на Джак и Мелиса Макгуейн да имат семейство най-после се сбъдват, след като осиновяват малката Анджелина. Девет месеца по-късно обаче едно телефонно обаждане разтърсва щастливия им живот. Биологичният баща на Анджелина — Гарет, не е подписал документите за осиновяване и иска да си я вземе обратно. Джак и Мелиса осъзнават, че ги чака тежка битка, когато научават, че бащата на Гарет е властният федерален съдия Морланд.
	В отредените им три седмици да се разделят с дъщеря си семейство Макгуейн започват собствено разследване. Всяко късче информация за Морланд, което намират, рисува мрачна картина. Джак започва да се страхува, че мотивът за отнемането на Анджелина далеч не е бащинската любов. Доскоро щастливото семейство се оказва въвлечено в ужасяваща игра на заплахи, изнудване и измама. Когато започват да умират хора, става ясно, че истината е много по-страшна от едно дело за попечителство.
	Джак и Мелиса ще стигнат докрай, за да защитят истината и живота на детето си — дори ако се налага да престъпят закона и да пролеят кръв.
