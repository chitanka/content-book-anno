	Матю и Елизабет имат всичко, за което са мечтали — богатство и слава, но успехите задълбочават пропастта помежду им…
	Той мечтае да издава вестник, тя — да води отделна рубрика. Преподавателите от университета им предричат блестящо бъдеще. Нищо не може да ги спре, очаква ги дълъг и щастлив живот, изпълнен с обич, мечти и успехи.
	След шестнайсет години щастлив брак Елизабет и Матю Лъвъл рискуват всичко, за да изградят своя империя. Успехът не закъснява — скоро те се превръщат в знаменитости и са радушно приети във висшето общество. За двамата това е свят на забранени страсти и любовни увлечения. Сега са прочути и богати, но в живота им липсва нещо — постепенно са започнали да се отчуждават. Настъпва момент, когато са изправени пред най-голямото предизвикателство — да си възвърнат изгубеното щастие.


	Джудит Бърнард и Майкъл Фейн са съпрузи, които пишат под псевдонима Джудит Майкъл. Първите им романи „Измами“ и „Ограбено щастие“ веднага след излизането се превръщат в бестселъри. Автори са и на: „Златен шанс“ „Спящата красавица“ „Наследство“, „Любовна драма“. Героите на Джудит Майкъл са реални, съдбите им завладяват сърцата на милиони читатели.
