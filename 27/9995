	Любителка на силните усещания, Джил е водач на сал по бурните води на река Колорадо. При поредното екстремно спускане става инцидент и Джил спасява живота на сина на Джо Фароу — ръководител на консултантската компания „Сейнт Килда“. В знак на благодарност бащата й оставя визитка с думите, че може да разчита на него в трудни моменти.
	Когато Джил разбира за трагичната смърт на пралеля си при пожар, тя заминава за семейното ранчо. В оцеляло от огъня тайно помещение младата жена открива дванадесет картини без подпис на художника. Джил изпраща снимки на платната на експерти и галерии. В отговор получава смъртна заплаха. Сега за нея има само един изход — да се обърне към „Сейнт Килда“. От компанията изпращат Зак Балфур.
	Очевидно някой иска картините да бъдат унищожени, а притежателката им — убита. Кой и защо желае смъртта на Джил? Защо тези платна са толкова ценни? Зак търси отговорите на тези въпроси, за да спаси живота на жената, в която се е влюбил.
