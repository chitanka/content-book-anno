	Почти истинските приключения на Анди Андрюс преди да срещне Проницателя.
C>
	Не исках тази книга да свършва…
@	Филип Трифонов, актьор
C$
	В този град няма адвокати — просто никой не се нуждае от тях. Местният вестник „Часовой“ излиза веднъж седмично и всички предварително знаят какво пише в него. На това място не са чували за компютри, интернет, електронна поща, клетъчни телефони и микровълнови фурни. Липсват дори светофари, понеже няма достатъчно коли.
	Добре дошли в Сойертън Спрингс!
	Тук ще срещнете отново първата си любов и старите си приятели. Цветовете, ароматите и звуците ще отключат в сърцето ви носталгия по нещо почти забравено, а героите на Анди Андрюс ще ви подсетят къде все още можете да намерите най-скъпоценните неща в живота.
	Насладете се на времето, прекарано в Сойертън Спрингс — нищо чудно да откриете още един град, който бихте искали да наречете свое родно място!
C>
	Най-добрият американски разказвач след Марк Твен.
@	Марк Лори, художник

	Един съвременен „Том Сойер“.
@	Дейв Бари, писател, носител на „Пулицър“

	Обзалагам се, че ако прочетете първата глава от тази книга на приятел, и двамата ще паднете от смях.
@	Марк Виктор Хансен, съавтор на „Пилешка супа за душата“

	Който има спомени, има надежда.
@	неизвестен автор
C$
	Бях влюбен. Обектът на първите ми любовни трепети беше Шарън Холбърт — най-готиното момиче, което бях виждал през деветте си години живот. Красивото й лице, обрамчено от къса тъмна коса, беше обсипано с лунички, а сандалите й шляпаха, все едно избухваха фойерверки. Когато тичаше, тя изпреварваше всички момчета в нашия клас.
	За пръв път я видях на училищното игрище. Беше съборила по корем Лий Пейтън, възседнала го беше и му удряше главата в асфалта. В този миг разбрах, че ще е моя. Беше прекрасна.
	През октомври същата година помолих нейна приятелка да я попита дали е съгласна да ходи с мен. Не знаех точно какво означава да ходиш с някого, обаче бях чул, че при това положение се смяташ за нещо като обвързан и нямаш право да ходиш с други жени. Струваше ми се върховно.


	За Анди Андрюс „Ню Йорк Таймс“ твърди: „Това е човекът, които незабелязано се превърна в една от най-влиятелните личности в Америка“. Всички романи на Анди са световни бестселъри. Той е изнасял лекции пред огромни аудитории по изричната молба на четирима различни американски президенти, както и пред ръководния състав на най-големите американски корпорации.
	Живее в Ориндж Бийч, Алабама, заедно със съпругата си, Поли, и двамата им синове.
