	Типичното ергенско парти включва бира и жени. Едно вампирско ергенско парти не е по-различно, с изключение че мъжете пият Криски (уиски, с аромат на синтетична кръв). Никой не може да организира по-добро парти от Джак — незаконния син на легендарния Казанова. Но когато партито излиза извън контрол и се появява полицията, Джак трябва да даде някои обяснения… но е напълно безмълвен пред красотата на офицер Лара Баучър.
	Лара е убедена, че се е натъкнала на нещо повече от ергенско парти. Какво крие Джак? И защо е толкова заинтересуван от скорошното изчезване на млади жени из целия град. Разследването й разкрива повече, отколкото е готова да научи, особено що се отнася до съвременния Казанова. Но ако иска някога да бъде детектив, трябва да разкрие всичките му тайни… само сърцето й да не бе заложено на карта…
