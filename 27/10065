	Динамична, дяволски забавна история за предателства в офиса и корпоративни интриги, разказана в поредица от ескалиращи имейли.
C>
	__Карла Браун — 04.01.2000 г., 15:05 ч.__
	_До: Всички отдели_
	_Относно: да ви го начукам на всички!!!!!!!_
	Напускам, но преди това трябва да ви кажа някои неща!!!!!!!
C$
	Действието се развива в Лондонска рекламна агенция, която отчаяно се стреми да спечели мечтания голям договор. Е. проследява бюрократичните бъркотии, унищожителни машинации и сексуални лудории на група служители на Милър-Шанкс, докато те кроят интриги, лъжат, прелъстяват и се катерят с нокти и зъби нагоре (или надолу) по йерархичната стълбица.
	Написан от бивш рекламист, този комичен, изключително правдив роман, бележи дебюта на един свеж и вълнуващ глас в съвременната художествена проза. Само с едно натискане на клавиша на мишката, Мат Бомонт пренася епистоларния роман в двадесет и първи век, като насочва безпощадното си, безгрешно око към днешната корпоративна макиавелистична култура… и постига зашеметяващ резултат.
C>
	__Рейчъл Стивънсън — 04.01.2000 г., 15:09 ч.__
	_До: Чандра Капур_
	_Копие: Дейвид Крътън_
	_Относно: спешно_
	Моля е-адресът на Карла Браун да бъде заличен незабавно.
	Благодаря.
@	Рейчъл Стивънсън
@	„Личен състав“
C$
