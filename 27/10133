	В нощта, преди да бъде посветен в рицарско звание, Тиури напуска родния си град и приема опасно поръчение: Той трябва да занесе писмо с тайно послание в далечното кралство Унаувен. Рицари, конници и шпиони го преследват, трябва да издържи на опасности, вкарват го в затвор, но успява да избяга. Но той намира и приятели, които му помагат в неговата трудна задача.


	„… истинска увлекателна книга за читатели, които ценят приключенски истории, напомнящи легенди.“
	Приключенски роман, отличен в Холандия като „най-добра книга на годината“ през 1963 година. Екранизиран като 13-сериен телевизионен филм.


	_Тонке Драгт_, родена през 1930 година в Батавия (сегашна Джакарта) в Индонезия. Там е прекарала по-голямата част от детството си. По време на Втората световна война е била интернирана с близките си в японски пленнически лагер; това е бил периодът между дванадесетата и петнадесетата година от живота й. _„Постоянно затворени зад бодлива тел; глад и нищета, накъдето и да погледнеш — и това точно на такава възраст. Това бе същата възрастова група, за която пиша сега. Там всичко ни бе забранено, така откривах във фантазията си истории, които се разиграваха много надалеч — истории, пълни с приключения и без бодлива тел.“_ След войната Тонке Драгт отива в Холандия. Тя завършва средно образование, посещава след това Академията за изобразителни изкуства в Хага и е работила като учителка по рисуване в различни училища. Тя живее като свободно практикуваща писателка в Хага. В програмата на Белц&Гелберг досега са излезли: _Писмо до краля, Дивата гора, Кулите на февруари_ и _Тайната на седмия път_.
