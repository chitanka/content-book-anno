	Дакавар е млад рицар, на който е предсказано величие. Според пророчеството на Оракула, той е човекът, който ще убие Прокълнатия и ще сложи край на мрачното му царуване, продължило цели векове. И наистина, едва навлязъл в света на рицарските турнири, Дакавар започва да трупа победа след победа, което му вдъхва вяра, че действително ще може да оправдае очакванията и да стане воинът, освободил Ралмия. Ала Прокълнатия има друг план и за да го осъществи, вдига на рат своя най-верен и опасен слуга — призрачния дракон Ауганфил…
	Четвъртата книга от поредицата „Хрониките на Ралмия“ връща читателя назад, разкривайки произхода на може би най-запомнящия се персонаж от първата книга — лорд Дакавар, Рицарят на Смъртта. Битки, интриги и магии — в тази книга несъмнено ще разпознаете почерка на Александър Драганов, авторът на „Сказания за Ледената планина“, „Черната корона“, „Звездата на Гибелта“ и „Тримата вълшебници и Златното руно“.
