	Джек Лондон написва в края на живота си две преизпълнени с любов книги: „Джери Островитянина“ и „Майкъл, братът на Джери“.
	И докато жреците на бог Маркс разрешават живот за Майкъл, то върху брат му Джери ляга строго табу. Въпреки прекрасния превод на Димитър Подвързачов, романът „Джери Островитянина“ не е преиздаван в България от 1946 година. Дали защото Джек Лондон смята, че белите хора превъзхождат канибалите от Соломоновите острови, а ирландските териери — останалите породи кучета?
	Каквато и да е причината, щастливци са тези, у които Джек Лондон предизвиква неутолимия и чист глад за четене. Пред тях е историята на едно гениално куче, което преживява необикновени приключения сред Южните морета в търсене на своя могъщ и ласкав бял Бог.
