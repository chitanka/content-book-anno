	Любовни терзания, сензации и мода — добре дошли в новия свят на Брук…

	Брук и Джулиан живеят щастливо в Ню Йорк. Тя е амбициозната диетоложка, принудена да работи на две места, а той е оцеляващ на ръба музикант. До момента, в който продуцент на _Сони_ забелязва Джулиан и славата го изстрелва в друго измерение.
	Скоро младите съпрузи се движат в най-отбрани кръгове, вечерят в най-лъскави ресторанти, канени са на най-модните партита.
	Какво се случва, когато Брук разбира, че песните на съпруга й звучат навсякъде, феновете му шеметно нарастват, а папараците следват всяко движение на новата звезда… И когато медиите са взривени от скандална снимка, светът на Брук се обръща главоломно.
	Връзката между Брук и Джулиан е поставена на изпитания, заплашващи да запратят двамата далеч един от друг. Време е Брук да реши веднъж завинаги какво всъщност иска.
C>
	Ситуацията просто е безизходна. — Тя се усмихна леко и изтри една сълза. — Хората като теб не се женят за хора като мен.
	— Какво означава това? — попита той с напълно съкрушено изражение.
	— Знаеш какво означава, Джулиан. Сега ти си знаменитост. Аз съм обикновена жена.
C$
C>
	Перфектният антидот на телевизионните шоу програми — какво се случва, ако животът ти се превърне в риалити шоу и никога не излизаш от светлината на прожекторите, която също има тъмна страна.
@	Entertainment Weekly
C$
	Лорън Уайзбъргър е автор на „Дяволът носи Прада“, световен бестселър. „Нюйоркски светски хроники“ и „Да преследваш пръстен с диамант“ също печелят сърцата на читателите от цял свят.
C>
	Уайзбъргър проницателно и мъдро посочва цената на успеха в днешната вманиачена по знаменитостите култура.
@	Publishers Weekly
C$
