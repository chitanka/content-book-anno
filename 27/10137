	Преуспелият руски писател Андрей Корин попада в болница след автомобилна катастрофа. Тук става ясно, че от паметта му са изчезнали две години. Той започва трескаво да събира зрънце по зрънце изтрития къс от време и да търси причината за необяснимата си амнезия. А тя, причината, може да се крие и в намерението на Андрей да напише книга за корупцията в полицията, и в най-близкото му обкръжение, и в самия него. Каква случка в миналото е подтикнала съзнанието му да заличи тези две години от живота му? Кой е приятел и кой — враг? Откъде го дебне следващата опасност след двата опита за покушение над живота му? И какво в крайна сметка ще разбере, когато възвърне паметта си?
	Една дълбоко психологическа драма за живота и смъртта, за предателството, страха, приятелството и човешкото достойнство от руската кралица на криминалния роман!


	През 1992 година Александра Маринина, кандидат на юридическите науки и водещ специалист по анализиране и прогнозиране на престъпността, написва първия си роман. След пенсионирането си като подполковник от милицията се отдава изцяло на литературната си кариера. Досега е продала над 31 милиона екземпляра от книгите си, което я превърна в най-продавания руски автор днес.
