C>
	Кенеди пише по-добре от Гришам.
@	Нюзуик
C$
	Нед Алън е амбициозен рекламен мениджър в най-бързо растящото компютърно списание в Манхатън, а съпругата му Лизи е изгряваща звезда в авторитетна ПР компания.
	Картината изглежда идилично до момента, в който той загубва работата си и се озовава в черния списък на бранша. Безмилостното изритване на улицата преобръща живота му и го тласка в лапите на безскрупулен строителен магнат, който превръща Нед в подставено лице на своите нечисти машинации. Горчилката от пропадането и предателствата подклажда решимостта на Нед да стъпи на краката си и да загърби подземния свят, но големият въпрос е как да го направи и дали всички средства оправдават постигането на тази цел.
	„Сделката“ е шеметна, пулсираща от адреналин история, заредена с изненадващо проницателни разсъждения върху хаоса, фрустрацията и духовната нищета на модерния свят.
C>
	Изкусно скроен сюжет, впрегнат в разнищване на съвременните нрави, и свеж диалог — стегнат и отривист като заповед.
@	Ескуайър
C$
C>
	Обсебващ сюжет с бесен ритъм, напомнящ за „Фирмата“ на Джон Гришам.
@	Таймс
C$
	Дъглас Кенеди е роден в Манхатън през 1955 г. Със своите 10 романа, преведени на 22 езика, той се нарежда сред майсторите на съспенса в съвременната проза. През 2006 г. получава най-високото литературно отличие на Франция — кавалер на Ордена за литература и изкуство.
	Със способността си да пише увлекателно и същевременно разтърсващо за необятната самота и безизходица на съвременния човек, с усета си за абсурдното, обогатен от сарказъм и умело боравене с езика, Дъглас Кенеди гради сюжети, в които действието препуска като високоскоростен влак, а характерите са плътни и достоверни, многопластови и психологически обосновани.
