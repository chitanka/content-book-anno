	Един избор може да те унищожи…
	Изминали са три дни, откакто Ерудитите и Безстрашните избиват безброй Аскети. Три дни, откакто родителите на Трис Прайър умират, самата тя застрелва приятеля си Уил, а огромната скръб и вина я карат да се затвори в себе си. Трис и Тобиас бягат с оцелелите Аскети при Миротворците, но и там не намират сигурност. Избухналата идеологическа война се разраства и заплашва да ги застигне и сред членовете на най-миролюбивата каста.
	Преобразена след досега взетите решения, Трис за пореден път трябва да избира къде принадлежи — дори ако това означава, че ще се изправи срещу тези, които обича най-много. И отново само тя е в състояние да предотврати катастрофата. Но първо трябва окончателно да приеме, че е Дивергент, без и да подозира къде ще я отведе това. А една огромна тайна е на път да преобърне целия свят…


	Вероника Рот е авторка на бестселъра на „Ню Йорк Таймс“ „Дивергенти“, който постига световен успех още с излизането си.
	„Бунтовници“ продължава историята на Дивергентите, като обогатява света им с нови екстремни преживявания, фатални обрати и любовни драми.
	Вероника Рот и съпругът й живеят в Чикаго — градът, който е дом и на героите от поредицата.
