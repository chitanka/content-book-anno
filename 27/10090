	Книгите на Боровичка съдържат факти от важни моменти в политическата история на света, следени с интерес от световната общественост.
	Боровичка е от тези автори, които умеят да предизвикат интереса на читателя и да задържат неговото внимание до последната страница.
	Книгата се състои от биографиите на трима от най-известните съветски разузнавачи:
	— Полковник Абел (Мартин Колинс) — от началото на неговата дейност в САЩ до завръщането му в Съветския съюз след размяната с пилота на американския шпионски самолет У-2 Пауърс.
	— Гордън Лонсдейл — години наред работил успешно във Великобритания, а след залавянето и осъждането му също разменен за шпионина Гревил Уин.
	— Ким Филби — дълги години работил на високопоставено място в британската Сикрет сървис.
	Името на Ким Филби е достатъчно известно, за да предизвика спонтанния интерес на българския читател.
