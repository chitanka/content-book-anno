	_Затрогваща история, умело разказана в този неподвластен на времето роман от Мери Джо Пътни — авторка на бестселъри и всепризната легенда във вълнуващия свят на любовните романи._

	Бъдещето не вещае нищо добро за Реджиналд Давънпорт, останал без наследство и изпаднал в немилост. Ала съдбата му предоставя един последен шанс за спасение — да си върне имението Стрикланд, принадлежало на дедите му. И макар Давънпорт да умее да прелъстява жените, се оказва изненадващо неподготвен за смайващата среща с лейди Алис Уестън…
	Алис е избягала от свят, изпълнен с недоверие и предателство. За младата жена мъжете са затворена книга, докато новият собственик на Стрикланд не събужда у нея страст, каквато не е допускала, че някога ще изпита. Страст, която може да погуби и двамата. Или да ги спаси, ако съумеят да превъзмогнат миналото си…

C>
	Завладяващ роман. Просто най-добрият от най-добрите.
@	Романтик Таймс
C$

	Името на Мери Джо Пътни неизменно присъства във всички класации за бестселъри, включително тези на „Ню Йорк Таймс“, „Уолстрийт Джърнъл“, „Ю Ес Ей Тудей“ и „Пъблишърс Уикли“. Пет от нейните книги фигурират в годишните класации за най-добри любовни романи на „Лайбръри Джърнъл“, а три от книгите й — в класациите на „Буклист“. Тя е десетократен финалист за наградата RITA на Американската асоциация на авторите на любовни романи, както и на „RWA Honor Roll“. Два пъти е награждавана за цялостно творчество от „Романтик Таймс“ и четири пъти от Асоциацията на Ню Джърси за автори на любовни романи (NJRW). Повечето й романи са исторически, но пише и книги със съвременни сюжети.

C>
	Скъпи читатели, от всички написани от мен книги, тази ми е любимата. Навярно съм пристрастна към тази моя творба, но се надявам Реджи и Алис да трогнат сърцата ви така, както трогнаха моето.
@	Искрено ваша, Мери Джо Пътни
C$
