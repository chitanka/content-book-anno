	__След „Птиците умират сами“ за първи път у нас.__


	Новата книга на авторката на „Птиците умират сами“ отново доказва майсторството й да пресъздава живо дълбоките чувства и страсти на героите.
	На остров в Тихия океан, в болнично отделение за душевноболни войници, полудели или с нервни кризи вследствие на преживяното по време на бойни действия, завеждащ отделението е сестра Онър Лангтри. Нийл Паркинсън не може да се примири със смъртта на поведените от него в неравен бой хора; Мат Сойер страда от слепота, дължаща се на самовнушение; Бенедикт Мейнард полудява, след като ротата му открива огън по село, пълно с жени и деца; Нъгет Джоунс е неизлечим хипохондрик; Люк Дагет — жесток и корумпиран тип, е изпратен в отделението от висши офицери, за да се отърват от него. Всеки един от петимата пациенти е посвоему влюбен в нея.
	Пристигането на сержант Майкъл Уилсън превръща болничното отделение във вулкан от чувства, предначертаващи трагедията на сестра Онър Лангтри, разкъсваща се между безумната всеотдайност към медицинската си професия и любовта към него.
