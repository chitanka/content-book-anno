C>
	Вселена от чудеса, която ще плени въображението на малки и големи!
@	Обзървър
C$
	Трилогията „Тъмните му материи“ съдържа книгите:
	Северно сияние
	Острият кинжал
	Кехлибареният далекоглед

	„Кехлибареният далекоглед“ е изящният завършек на шедьовъра „Тъмните му материи“ — история за едно момче и едно момиче с мисия от съдбата. Лира и Уил, обикновени деца, оставени в извънредно опасна ситуация в края на втората книга, сега се оказват изправени пред смъртна опасност. Ала на помощ им идват стари приятели, Йорек Бирнисон — бронираната мечка, и ученият — д-р Мери Малоун. Има и нови съюзници, високите един лакът ездачи на водни кончета с отровни шпори и мулефа, странни създания с колела, които имат дарбата да виждат Праха.
	Появяват се и нови опасности, сред които пътуването до най-кошмарния от всички светове, за което двете деца заплащат ужасна цена.
	Уви, детството на Уил и Лира е към своя край. С наближаването на края му те не само вече са уязвими към Привиденията, тези блещукащи унищожители на човешките демони, но трябва да се изправят, без да подозират, пред предизвикателството, което съдбата цял живот е подготвяла за Лира.
C>
	Трилогията на Филип Пулман ще омагьоса всеки на възраст между осем и осемдесет години!
@	Таймс
C$