	Гореща лятна нощ. Житните кръгове се появяват навсякъде, дори в синапа с кресон върху мокро парцалче, които четиригодишният Пюзи Ог е отгледал за любимото си бабче. А вещицата Маграт Чеснова ще се омъжва сутринта на другия ден…
	Всичко би трябвало да е като сбъднат сън. Но Ланкърската трупа за изпълнение на танца „морис“ е препила на вълшебен хълм и елфите са се завърнали. И носят всичко, което традицията свързва с магическото, блестящо царство на Приказния народ — жестокост, отвличания, злоба и гнусни убийства (затова пък извършени с безупречен стил). Баба Вихронрав и нейното малко, но изпълнено с раздори вещерско сборище този път наистина са си намерили достоен противник. В поддържащите роли участват джуджета, магьосници, тролове, изпълнители на „морис“ и един орангутан. Не липсват припеви „тра-ла-ла“ и пръски кръв навсякъде.