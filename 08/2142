#	За автора
	ЕРИХ ФРОМ (1900–1980) е един от най-блестящите мислители на XX в. в областта на психологията, философията и социалните науки.
	Роден е в Германия, следвал е в университетите в Хайделберг и в Мюнхен и в Института по психоанализа в Берлин. След като напуска Германия през 1932 г., чете лекции ЕРИХ ФРОМ в Мексико, където е професор по психоанализа в Националния университет, а също и в Съединените щати — в колежа „Бенингтън“, в „Йейл“, в Мичиганския щатски университет и в Нюйоркския университет Неговите книги, превърнали се в класика на психологическата и психоаналитичната литература, продължават да бъдат сред най-превежданите и преиздавани заглавия в света; „Душата на човека“, „Бягство от свободата“, „Здравото общество“, „Анатомия на човешката деструктивност“, „Изкуството да обичаш“, „Да имаш или да бъдеш“, и много други. Той посочва причините за индивидуалните неврози и психически разстройва във всеобщата лудост, заложена в самата организация на обществения живот
	Според Ерих Фром притежателната нагласа тласка света към екологична и психологическа катастрофа и единствено спасение той вижда в повсеместното приемане на нагласата
	ДА БЪДЕШ,
	ДА ОБИЧАШ,
	ДА ДЕЙСТВАШ,
	ДА ИЗРАСТВАШ ДУХОВНО.
C>
	Ето и мнения на видни интелектуалци за книгата „Да имаш или да бъдеш“:
	„Както Винаги Ерих Фром проявява мъдрост, съчувствие и проникновен усет за проблемите на отделните хора, уловени в капана на един ненужно жесток и враждебен свят.“
@	Ноам Чомски
C$
C>
	„Да четеш тази книга означава да си поставяш отново и отново въпроса за смисъла и истинските стойности на живота.“
@	Фердинандо Камон
C$
	ЕДНО ОТ НАЙ-ЗНАЧИМИТЕ И ПОПУЛЯРНИ ПРОИЗВЕДЕНИЯ на големия американски философ и психоаналитик ЕРИХ ФРОМ е посветено на двата основни типа житейска нагласа: на стремежа „да имаш“ и на стремежа „да бъдеш“ и тяхната борба за господство над човешката душа.
	Според Ерих Фром нагласата „да имаш“ ориентира човека към материалните притежания и властта и е обвързана с алчност, завист и агресивност, докато нагласата „да бъдеш“ е насочена към удоволствието от споделеното преживяване и творческата активност и се мотивира от любовта.
	Книгата, превърнала се отдавна в световен бестселър и преведена в повече от 30 страни, изследва проявите на двата модуса на съществуване в различните аспекти на всекидневния живот, в процесите на усвояване на знания и общуване, очертава особеностите на ключови понятия и ценности като радостта и прошката, солидарността и изкуството да се живее ТУК И СЕГА.