	Хедър непрекъснато си пожелава разни неща, въпреки че, като знае какъв й е късметът, вероятно нито едно от тях няма да се сбъдне. Желанията са не само големи — като мир по цял свят или покана за участие с Брад Пит в новия му филм — ами и дребни, ежедневни неща, които иска, без дори да се замисля.
	• Да не бях се надпивала с текила.
	• Да не бях изпращала есемес на бившето си гадже в два след полунощ.
	• Да не бях изяждала целия пакет шоколадови бисквити.
	• Винаги да има свободно място пред къщи, за да мога безпроблемно да паркирам.
	• Никога вече да не се налага да се преструвам, че получавам оргазъм.
	• Мъжете да страдаха от предменструален синдром.
	• Да се запозная с мъж, който обича да пере и да е моногамен.
	Но един ден си купува стръкче пирен от циганка… и лошите дни завинаги са забравени. Красив американец отговаря на обявата й за съквартирант. Започва да се среща с Джеймс — най-съвършеният мъж, който й изпраща цветя, великолепен е в леглото и не се страхува да признае: „Обичам те!“.
	Тези сбъднати желания благословия ли са или проклятие?
	Щастлив ли е човек, когато получава всичко, което си пожелае?
	И най-важното — съществува ли такова нещо като прекалено дълга любовна игра?
	Това, което си пожелаваш, невинаги е онова, от което имаш нужда!
