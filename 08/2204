C>
	„Драконът (Китай) срещу Мечката (Русия) — президентът на САЩ Джак Райън трябва да разреши конфликта. При всички случаи печели Том Кланси — най-добрият автор на геополитически трилъри.“
@	Пъблишърс Уикли
C$
C>
	„Историята се възхищава от умните, но издига смелите.“
@	Едмънд Морис
C$
	Американски шпионин от японски произход, прелъстявайки една секретарка, успява да проникне в тайните на китайското Политбюро; в Сибир са открити огромни залежи от петрол и злато; убит е новият папски нунций в Пекин; китайското Политбюро нарежда да бъде убит шефът на руското външно разузнаване и след неуспешния атентат китайците нахлуват в Русия. Всичко това е напълно достоверно звучащ сценарий за избухване на война, която кулминира в ядрено кресчендо.

	За кого се мисли Том Кланси — за Лев Толстой ли?
	Паралелите между „Мечката и Драконът“ и „Война и мир“ се налагат от само себе си. И в двата романа се разказва за нахлуване в Русия, и двата са пълни с толкова руски имена, че напомнят телефонния указател на Москва.
	А и още нещо — и двете са над 1000 страници.
	„Мечката и Драконът“ е своеобразен опус магнум на краля на геополитическия шахмат.