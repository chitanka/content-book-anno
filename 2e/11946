	„Кралиците нямат нозе“ е първата част от романова трилогия на чешкия писател Владимир Неф (1909–1983), която включва още романите „Пръстенът на Борджиите“ и „Прекрасната магьосница“. Авторът привидно следва утвърдените канони на историческия и приключенския роман, ала същевременно ги пародира с тънък хумор и ирония. В причудлива, но цялостна и пленителна мозайка се подреждат истина и измислица, гротескно и трагично, рационално и митично. Следвайки изпъстрения с главоломни приключения и привидно абсурдни обрати път на героя Петър Кукан, читателят ще получи представа за философията и битието на човека от края на шестнайсети и началото на седемнайсети век — представа, която смущава със своята нетрадиционност, но е подкрепена от забележителната ерудиция на автора. Творбата на Владимир Неф без съмнение ще допадне както на любителите на приключенското четиво в стила на Дюма, така и на привържениците на сполучливия литературен експеримент.
	{img:1_nef.jpg}
