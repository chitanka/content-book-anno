	__С пари не се купува добро първо впечатление__
	Кейман Мейърс, наскоро навършила тревожните седемнайсет, изучава богаташите — един вид личен социален експеримент — и дългогодишните наблюдения говорят за едно — те стават само да харчат пари за безполезни работи. Например, за порцелановите кукли в магазина на майка й.
	Ксандър Спенс влиза в магазина на госпожа Мейърс със задача да избере кукла за подарък на баба си и още от пръв поглед Кейман го слага в раздела „абсурдно богат“. Очарователен е и проявява разбиране към нея, както никой досега, ала тя е достатъчно умна да знае, че интересът му бързо ще се изпари. „Богатите страдат от сериозен дефицит на вниманието“ — това предупреждение на майка й се е забило като пирон в мозъка й. Но колкото и да се старае да отблъсне Ксандър, младият мъж стиска зъби. И с огромно учудване Кейман си дава сметка, че всъщност й се иска той да остане.
	Очакванията на майка й, отговорността, която изпитва към нея, неясното минало, страшното бъдеще… всичко това тежи от години върху мислите и раменете на тийнейджърката и тя трудно намира баланса. А сега и толкова неочакваните чувства към момче, паднало сякаш от друга планета… Ксандър обаче, с постоянство и внимание, е на път да докаже, че богатството не е недостатък на характера. И точно в този момент Кейман открива как парите играят още по-голяма роля във взаимоотношенията им.
	При толкова пречки по пътя ще извървят ли разстоянието помежду им?
C>
	„Очарователна и озаряваща“
@	Къркъс Ривюс
C$
