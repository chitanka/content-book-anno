#	За автора

	Майкъл Корди е млад писател, работил доскоро в областта на маркетинга. „Чудото“ е неговият първи роман, издаден до този момент в двадесет и пет държави. Корди живее в Лондон заедно със съпругата си Джени.

	Книгата, за която говорят всички!
	Този супербестселър съчетава интригата, характерна за Крайтън, и необузданата фантазия на Спилбърг.
	Филмовата къща „Дисни“ е откупила правата за филмиране на романа за 1,5 милиона долара.

	Д-р Том Картър е създател на геноскопа — апарат, с чиято помощ може да се разчете генетичният код на всеки човек.
	В мига на триумфа, когато току-що е получил Нобеловата награда за медицина, д-р Картър е сполетян от огромно нещастие. Жена му е застреляна, но куршумите всъщност са предназначени за него. Малко след убийството геноскопът открива, че дъщеря му Холи е наследила неизлечимо мозъчно заболяване и че й остава не повече от година живот. Великото изобретение, което спасява милиони хора, подписва смъртната присъда на детето. Науката е безсилна, необходимо е нещо далеч по-радикално. Необходимо е ЧУДО…
	ЧУДОТО може да бъде извършено само от тайно братство, което съществува вече 2000 години…
