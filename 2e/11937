	Само със слуха си като водач, с ума си като оръжие и със смелостта си като импулс.
	Спайк Халек е на трийсет и четири години. Ако вярваме на статистиката за смъртността, остават му още четирийсет години в тъмнина. Кому, по дяволите, е нужен слепец? Слепецът не може дори да измъкне приспивателни от рафта на аптеката, за да се самоубие…
	Но едно телефонно обаждане променя всичко. С убеждение, по-ясно от образите, които някога са виждали очите му, осъзнава, че той е най-добрият, а вероятно и единственият шанс на малката Джейни да оцелее.
	Сега, когато има смисъл да живее, Халек знае, че може да се справи с всичко и той вярва в това — дори никой друг да не го вярва…
