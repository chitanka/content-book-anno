	Вълнуващият завършек на романтичната трилогия.
	Бен продава своя дял в компанията си и се връща в имението, за да го спаси от фалит.
	И да му вдъхне нов живот. Той възнамерява да превърне западащия замък в процъфтяваща туристическа атракция, която да привлича посетители от цял свят. Амбициозните планове на бизнесмена обаче срещат съпротивата на консервативния му чичо Тимъти. Той се страхува, че тълпите туристи ще съсипят очарованието на Дарингам Хол, затова всячески саботира племенника си. А и дали с твърде рискованата си бизнес стратегия Бен няма сам да доведе до краха на имението?
	Кейт обича Бен повече от всичко, но вижда, че той не е щастлив в Англия. Отчаяна, тя решава да не го задържа повече и го насърчава да приеме предложението на бившия си съдружник Питър и да се върне в Америка.
	Бен отново е изправен пред важен избор, който ще определи бъдещето му с Кейт, съдбата на имението и неговите обитатели…
