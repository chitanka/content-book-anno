	Жил Льогардиние е роден през 1965 г. в Париж. Работил е като пиротехник, киносценарист, режисьор на документални филми и реклами. От книгите му са продадени близо 3 милиона екземпляра. Льогардиние заема престижното четвърто място в класацията за най-продавани френски автори за 2014 г.


	На шестдесет и шест години Андрю Блейк смята, че животът вече е зад гърба му. След смъртта на съпругата си той все повече се отдалечава от дъщеря си. Андрю се страхува, че живее единствено за да изпълнява служебните си задължения в свят, чиято ценностна система не одобрява. Внезапно решава да зареже доходоносния си бизнес и да замине за Франция. С помощта на най-добрия си приятел той започва работа като иконом в имението на заможната вдовица Боливие.
	Още с прекрачването на прага обаче плановете му за уединение се объркват. Управителят на имението Филип го посреща враждебно и опира дулото на пушка в гърлото му. Строгата готвачка Одил му се сърди, че е изял храната на любимия й котарак Мефистофел. Която на всичкото отгоре се оказва по-вкусна от нейните гозби! Красивата домашна помощница Манон изживява тежко раздялата с любимия си и се обръща за съвет към новия иконом. Затворена между четирите стени на стаята си, госпожа Боливие държи персонала в състояние на постоянна бойна готовност. Но всъщност самата тя се нуждае от помощ.
	Заради новите си познати Андрю загърбва миналото и си връща вкуса към живота…
