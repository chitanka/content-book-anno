C>
	Класически катастрофичен трилър… Напрежението е осезаемо!
@	Дъглас Престън
C$
	Един мъж. Един час. Един милион хора, които трябва да бъдат спасени…
	В отдалечен край на Тихия океан пътнически самолет се взривява и потъва във водите. Оцелели няма.
	На двайсет хиляди километра оттам, в Хаваи, Кай Танака, директор на Предупредителния център за цунами, регистрира незначителна сеизмична активност, но не я свързва с изчезналия самолет.
	Когато обаче губи всякаква връзка с близкия остров Кристмас, Кай пръв осъзнава, че Хаваи е изправен пред невиждана катастрофа и в следващия час огромни вълни ще заличат Хонолулу. Той разполага с шейсет минути, за да спаси живота на един милион души, между които съпругата му и дъщеря му.
C>
	Достоверен и завладяващ… Бойд Морисън оправдава очакванията.
@	Джон Кейс
C$
	Бойд Морисън е писател, актьор, инженер и победител в телевизионната игра „Опасност“, която в известен смисъл напомня „Стани богат“.
	Той започва своята кариера в НАСА, където работи по проекта за космическа станция в космическия център „Джонсън“ и получава възможност да лети на „Кометата на повръщането“ — същия самолет, който се използва за обучение на астронавтите за справяне с нулевата гравитация.
	След като защитава докторат по инженерство във Вирджинския политехнически институт и щатски университет, той разработва единайсет патента на САЩ, като специалист в международния конгломерат „Томсън/РКА“, предоставящ услуги и продукти в областта на комуникационните, развлекателните и медийните индустрии.
	След това Бойд ръководи група за тестване на видеоигри в клона на „Майкрософт“ за „Ексбокс“, преди да стане професионален писател.
	Съавтор е на Клайв Къслър.
