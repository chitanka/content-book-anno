C>
	История, мистерия и мит, преплетени по удивителен начин… истински авантюрист и автор на приключенски трилъри!
@	Goodreads
C$
	Следата започва сред римски руини и води към корабокрушение край египетския бряг. Световноизвестният морски археолог Джак Хауърд и неговият екип от учени и авантюристи, бивши хора от специалните сили, тръгват през мистериозната джунгла на Индия по следите на легендарна група изчезнали римски легионери.
	Междувременно в Киргизстан прелестната археоложка, с която Хауърд открива Атлантида, попада на доказателства за тайни, които са погребани с костите на хиляди търсачи, опитвали да ги открият през вековете. Тези две нишки се докосват в древното минало, но се оказва, че Джак не е първият Хауърд, който се е натъкнал на тях. Повече от век преди това неговият прапрадядо — изключителен войник от Кралските инженери — се е върнал от експедиция в Индия със спомена за скъпоценен камък с ужасяваща мощ. Миналото може да е заровено, но то със сигурност не е мъртво. И в него е скрито могъществото, с което някои от най-безмилостните тирани в историята са искали да властват над света…
C>
	Какво получавате, ако смесите Индиана Джоунс с Дан Браун? Отговорът е Дейвид Гибинс и три милиона продажби…
@	Дейли Мирър
C$


	През целия си професионален живот ДЕЙВИД ГИБИНС се занимава с подводна археология. След докторат в Кеймбридж преподава археология във Великобритания и чужбина и е световен авторитет по останките от потънали кораби и потънали градове. Водил е многобройни експедиции за изследване на подводни обекти в Средиземно море и по целия свят. Понастоящем прекарва времето си на различни места, главно в Англия и Канада.
