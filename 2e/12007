	Втората война започна!

	Минали са четиринайсет години от марсианското нашествие в Англия. Човечеството е продължило напред. Все още държи под око небесата, но без особена тревога, защото веднъж вече е надвило космическия нашественик и знае как да го направи отново при нужда. Проучванията на изоставените цилиндри и машини са довели до технологичен скок. Марсианците са беззащитни пред земните бацили. Армията е подготвена.
	Затова, когато астрономите улавят данни за нови изстрелвания от повърхността на Марс, новината е приета сравнително спокойно. Освен ако не се вслушат в брътвежите на един човек — Уолтър Дженкинс, разказвача от книгата на Уелс. Той е сигурен, че марсианците са се поучили от поражението си и са предприели необходимите мерки да се адаптират.
	Уолтър Дженкинс е прав.
	В хаоса на новото нашествие попада и една млада журналистка, снаха на Уолтър. Джули трябва да оцелее във Втората война и да разкаже за нея. Изтреблението на човечеството е започнало.
