	Сред десетките, ако не и стотици, мемоарни книги на снайперисти, да се попадне на спомени от жена снайперист е находка. Но когато тези спомени разкриват;
	— спонтанна любов към огнестрелното оръжие и задълбочено владеене на теорията и практиката на стрелбата;
	— неподправено родолюбие и смела жертвоготовност в боевете за защита на Родината;
	— лично познанство с президента на САЩ Франклин Рузвелт, приятелство с Първата дама Елинор Рузвелт и едноседмично гостуване в семейното им имение Хайд парк край Ню Йорк;
	това вече е книга — ценен уникат. Точно това е „Аз — снайперистката“ от Людмила Павличенко!
