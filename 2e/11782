	___Сиатъл, 1933 г.___
	Самотната майка Вера Рей целува тригодишния си син Даниъл за лека нощ и с неохота тръгва за работа. Не й се иска да го оставя сам, но се налага да поема нощни смени, за да ги издържа. На сутринта — въпреки че е началото на май — земята е покрита с пухкав бял сняг! Капнала от умора след тежката смяна, Вера се прибира и с ужас установява, че синът й е изчезнал. Намира любимата му плюшена играчка навън, но снегът е заличил всички следи…
	___Сиатъл, 2010 г.___
	Журналистката Клеър се опитва да се съвземе след спонтанен аборт, който я отдалечава от съпруга й. На сутринта на втори май с изненада открива, че градът е покрит със снежна пелерина. Шефът й възлага да отрази необичайното природно явление — снежна буря през пролетта. Подобна е връхлетяла за пръв път Сиатъл на същия ден преди седемдесет и седем години. Докато се рови из архивите, Клеър попада на неразкритото отвличане на Даниъл Рей.
	Тя вярва, че ако разреши случая, ще може да вземе и собствения си живот в ръце. Двете с Вера обаче ще се окажат свързани по неподозиран начин…
