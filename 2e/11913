#	ТОЙ БЕШЕ ДОРСАЙ!

	Той беше дорсай от планетата Дорсай, майка му от рода Кенуик, баща му от Грейм. Тези фамилии бяха толкова стари, че коренът им се губеше в предисторията на планетата майка. Куражът му беше несъмнен, а името неопетнено. Никога петно на безчестие не бе опорочавало този свят от бойци. Никога ничий дом не е бил изгорен, нито неговите обитатели пръснати и криещи своя семеен срам под нови имена, поради някаква несполука от страна на някой от синовете на фамилията. И все пак всички се бояха, защото той беше някак… различен.

#	ДОРСАЙ!
	Всички други светове на хората, взети заедно, не биха дръзнали да мерят сили с този свят, раждал и отглеждал войници.

#	ДОРСАЙ!
	Богатство, слава, красота… Това име ги разделяше от обикновеното човечество.

#	ДОРСАЙ!
	Но макар това да беше наследство за всички тях, то все пак принадлежеше на един определен индивид. Неговото име е Донал Грейм. Той е съвършеният боец, а това е неговата история.
