	Робърт Хауърд най-много харесваше изчезналия вече прост и суров свят на варварите или на пионерите трапери, в който смелостта и силата са били по-ценени от хитрите интриги, свят, в който безстрашни мъже се борят и проливат кръв, без да просят милост нито от неприятели, нито от враждебната природа. Печатът на тази философия лежи върху всичките му творби и им придава неповторима жизненост, което рядко намираме у съвременните писатели.
