	Херцог Галеацо, един от последните представители на миланската династия Сфорца, е оставил име на жесток и брутален владетел, баща на неясен брой деца от неясен брой майки. Но сред четата от отрочета Галеацо боготвори едно — извънбрачната си дъщеря Катерина. Отличаващо се с впечатляваща красота, наследило неговия пъргав ум, безстрашие и безцеремонност, момичето расте под специалните му грижи, получава солидно образование, учи военно дело и фехтовка наместо ръкоделие.
	Мълвата за красотата на младата Сфорца стига до Рим и папа Сикст IV я иска за жена на сина си Джироламо, като дарява семейството с два града — Имола и Форли. Катерина влиза триумфално в Рим като графиня и започва бляскав живот.
	Ала времената се менят, съпругът й бива убит и Катерина поема сама управлението на своите градове. А в тези времена управлението означава и войни. Младата графиня печели битка след битка, управлява с твърда ръка и в разрез с обществените порядки приема открито любовниците си.
	Но папа вече е Александър VI, а неговият незаконен син Чезаре Борджия държи върховенството над цялата военна мощ на Светата църква. Той не е забравил, че преди години красивата графиня го е отблъснала…


	Вълнуващата история на една от най-знаменитите жени на италианското Възраждане, чиято страст и воля не знаят граници.
