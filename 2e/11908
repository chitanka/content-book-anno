	Алегзандър Маккол Смит е автор на повече от петдесет заглавия. Получава международна известност с поредицата „Дамска детективска агенция № 1“. Носител на три награди „Автор на годината“ — за 2004 г. През 2003 година получава наградата „Сага“ за хумор, известна и като „Сребърен Букър“, както и наградата „Духът на Шотландия“. Той е професор по медицинско право в Единбургския университет, живее в Единбург с жена си, двете си дъщери и котарака Гордън. В свободното си време свири на фагот в „Наистина ужасния оркестър“.
	Добре дошли в изискания, макар и малко налудничав свят на професор Мориц Мария фон Игелфелд. Това е първата част от трилогията за подвизите и странстванията на забележителния филолог, автор на епохален труд за португалските неправилни глаголи.
	„Португалски неправилни глаголи“ е посветена на зората на академичната кариера на Фон Игелфелд. В търсене на все по-високи върхове в науката професорът пътува от Италия до Индия, става жертва на хотелиери-ксенофоби, среща светци и фатални зъболекарки и се сблъсква много загадъчни и тъжни страни на живота — като например правилата на тениса, староирландската порнография и неосъществената любов.
