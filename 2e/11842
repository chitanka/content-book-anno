	Река Тибър ще почервенее от кръв.
	Хълмовете на Рим ще бъдат потопени в мрак.
	Смъртоносна мъгла ще обгърне града.
	И това е само началото…

	„Това ще се случи на седемнадесетата година от второто хилядолетие след идването на слънцето, когато великата звезда ще е в своя пик над Вечния град. Първият знак ще е реката, която ще потече кървава…“

	Светът ще се сблъска със седем предсказания, които всички наричат пророчества. Възможно ли е да са истински? Докато Рим тръпне в очакване, специалистката по акадски език Анджелина Кала и ватиканският експерт Бен Вердикс трябва да намерят отговор на този въпрос. В една надпревара, в която всяка тайна прикрива лъжа, а текстът на древна глинена плочка съдържа отговорите, истинският въпрос е ще бъде ли разкрита ужасяващата истина, преди времето им да изтече?

	Вълнуващ трилър с невероятно темпо и поразителни обрати в духа на романите на Дан Браун и Саймън Тойн.
