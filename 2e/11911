	Десетилетия вече снежният човек броди като дух из непристъпните планини на Централна Азия. Въпреки многобройните разкази и други доказателства за неговото съществуване той още не е заловен. Според някои учени, това се дължи на труднодостъпните райони, в които живее. Съветският професор Б. Ф. Прошньов изтъква, че снежният човек не само че не е снежен, но не е и човек в общоприетия смисъл на тази дума, а е древно човекоподобно същество. Други учени предполагат, че той е вид мечка.
	Разказите на толкова много хора, които твърдят, че са видели снежен човек, не могат да бъдат измислени. Те позволяват да се предполага, че той съществува.
	Авторът на повестта е използувал публикувани материали за снежни хора, бита, суровите условия на живот в Тибет и е написал увлекателна повест за приключенията на един снежен човек, вълнуващи срещи на тибетци с него и борбата им със суеверието и будистката религия през времето между двете световни войни.
