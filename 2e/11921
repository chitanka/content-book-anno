	Рим през студената зима на 46 г. сл.Хр.
	Жесток сериен убиец, интелигентен, с железни нерви, нехаен към опасностите, без никаква милост и без никакъв очевиден мотив, който да обясни поведението му, се нахвърля върху робите в дома на сенатора Публий Аврелий.
	Единствените улики, които сенаторът детектив успява да събере на местопрестъплението, са една кървава следа и една пешка за латрункули — шаха у древните римляни. Наистина малко, твърде малко, почти нищо, за да разбере мотива — само брутална лудост ли е това, или кървавите дела на виновника крият нещо повече, нещо различно? Сенаторът използва всички свои ресурси, за да идентифицира престъпника, преди да убие за пореден път. Убиецът показва, че умее да действа с несравнима хитрост и с абсолютно хладнокръвие. Навярно има един-единствен начин за сенатора детектив да се справи: да открие виновника, предлагайки себе си като стръв…
