	Цялото семейство на Нефертари загива при пожар и тя израства сама — ненужна принцеса в двореца на новия фараон. Над младия й живот тежи сянката на миналото — името на нейната покрита с позор леля Нефертити, царицата-еретичка, все още вдъхва ужас в сърцата на египтяните. Нефертари се влюбва в младия фараон Рамзес, но знае, че няма да й е лесно да спечели сърцето му. И все пак, когато лелята на фараона я взема под крилото си и започва да я обучава по какъв начин да привлече вниманието на един мъж — и да го задържи, — започва да й се струва възможно да се омъжи за него. Но дори когато Рамзес й признава любовта си, Нефертари знае, че й предстои още много работа. За да стане царица, цял Египет трябва да признае качествата й и да преодолее връзката й с мрачните дни на ереста от миналото. Рамзес ще се изправи пред предизвикателства от всички страни: война, суша, завоеватели и решимостта на човек на име Яхмос, който ще заплаши властта му. Дали родителите на Рамзес и още по-важно, народът, ще му позволят да се ожени за жената, която обича, и да я направи царица?
