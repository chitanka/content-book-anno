	__Бестселър на „Ню Йорк Таймс“__
	Отгледана като воин, седемнайсетгодишната Ийлин се бие заедно с останалите от клана аска в отколешна война с клана рики. Животът й е суров, но простичък: битки и оцеляване. До деня, в който вижда на бойното поле невъзможното — своя брат, биещ се редом с врага… Братът, който преди пет години е умрял пред очите й.
	Изправена пред неговата измяна и взета в плен от враговете си, тя трябва да оцелее цяла зима в село, където всеки е враг и всеки белег от битка може би е оставен от нея. Ала когато родното й село и това на риките са нападнати от воини на безмилостен клан, смятан за легенда, Ийлин става още по-решена да се върне при обичното си семейство.
	Не й остава друг избор, освен да се довери на Фиск, приятеля на брат й, който гледа на нея като на заплаха. Те трябва да направят невъзможното: да обединят клановете и да се бият заедно, ако не искат да бъдат избити до крак. Тласкана от обичта към своя клан, както и от зараждащата се любов към Фиск, Ийлин трябва да реши какво означават за нея лоялността и семейството и да се довери на хората, които е мразила цял живот…
C>
	Вълнуваща и трогателна сага за съзряването. Съвършена за онези, които обичат истории за дивата природа и свободния народ отвъд Вала в „Песен за огън и лед“, за силни героини и драматични битки.
@	Къркъс ревюс
C$
