	Казват, че едно потрепване на крилете на пеперуда може да причини хаос на другия край на света. Е, има малка разлика — всъщност не чак толкова малка — и тя е между… живота и смъртта.
	В опит да подреди отново парченцата от разпиляния си живот Тори се премества в усамотена крайезерна къщичка. Спомените за отминалите щастливи дни и преждевременно отнетите й надежди за бъдещето обаче отказват да я напуснат.
	Скоро, потънала в самосъжаление и опитвайки се да унищожи едно нищо неподозиращо кресло, тя се запознава с мистериозния си съсед — Джуд. Призраците от миналото не спират да я преследват, приятелите от настоящето правят опити да я насочат в правилната посока и нищо не е такова, каквото изглежда на пръв поглед.
