	Лара Джийн е щастлива, че най-накрая всичко в живота й върви по план. А и предстоят още толкова интересни неща: екскурзията на класа им до Ню Йорк, денят на завършването, традиционната седмица на плажа след дипломирането, както и сватбата на баща й с госпожица Ротсчайлд. А после двамата с Питър ще заминат за колежа, който е достатъчно близо до дома й, за да може тя да се връща през уикендите вкъщи и да пече любимите си шоколадови сладки.

	Животът не може да бъде по-хубав!

	Или поне така мисли Лара Джийн, докато не получава неочаквана вест.

	Сега момичето, което се страхува от промени, ще трябва да преосмисли своите планове. А когато сърцето и разумът ти говорят различни неща, кое трябва да послушаш?
