	__Другият може да се превъплъти в теб!__
	Стивън Кинг — какъвто го познавате! Остър, актуален, непримирим. Ненадминат разказвач на страшни приказки. Изкусен художник на американския бит и дух.


	През един юлски ден Тери Мейтланд, любимец на всички във Флинт Сити, присъства на среща с писателя Харлан Коубън в друг град и е заснет на видео от местната телевизия.
	През същия ден според очевидци той отвлича дете и го убива по жесток начин.
	Може ли един човек да е на две места едновременно? А може ли две престъпления да си приличат дотолкова, та сякаш са изпълнени по един и същ „сценарий“, под една и съща „режисура“?


	__Не може да е вярно. Трябва да е вярно.__
	Откъде черпи сили Злото?
	Може би от това, че не искаме да повярваме в съществуването му…


	Стара мексиканска легенда оживява на страниците на „Другият“. Героите в романа са изправени пред нещо, което разумът им отхвърля, но ако не се преборят с предразсъдъците си, то ще продължи да сее смърт.
	И те предприемат пътуване към дълбините.
	Буквално.


	__„Другият“ на Стивън Кинг прави хоръра велик отново!__
