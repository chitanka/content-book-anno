	Можеш да заровиш историята, но не и да скриеш истината…

	Сред развалините на разрушена стара къща в Лондон е открит малък скелет, заровен там от години. Този случай разпалва интереса на журналистката Кейт Уотърс. Малцина обръщат внимание на кратката статия във вечерния вестник, която тя пише, но обсебена от мистерията, младата жена не спира да си задава въпроса: Кое е бебето от развалините?
	Опитвайки се да разплете загадката, тя стига до връзката й с престъпление, разтърсило града преди десетилетия: новородено било откраднато от родилното отделение на местната болница и никога не било намерено. Майката и бащата били смазани от загубата.
	Кейт е все по-привлечена от миналото на хората, замесени в мистериозните събития. И скоро се оказва пазителка на неочаквани тайни — за една жена тази история е напомняне за най-лошите дни в нейния живот, за друга е истински кошмар, заплашващ да срути целия й свят, а за трета — връщане към срамно събитие, което всячески се опитва да забрави. Разкъсвана между това, което може и което не може да сподели с околните, Кейт със сигурност знае едно — историята на детето ще бъде разказана.
C>
	Заплетен сюжет и разказвач, които ще ви хипнотизират… тази книга ще взриви мозъка ви.
@	Oprah.com
C$
C>
	Перфектна да запълни мрачната празнина, останала след „Момичето от влака“.
@	Glamour
C$
C>
	Напрегната, омагьосваща и грабваща вниманието.
@	Лий Чайлд
C$
