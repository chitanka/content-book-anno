	Много скоро човечеството ще започне да се разселва извън пределите на Земята. Това не е просто възможност, а необходимост — климатичните промени, изчерпването на ресурсите, евентуалните бъдещи катастрофи, всичко това ще ни принуди да напуснем своята планета.

	__Един ден ние ще заживеем сред звездите.__

	Световноизвестният физик и футурист Мичио Каку разказва подробно и увлекателно как хората могат постепенно да изградят устойчива цивилизация в Космоса. С присъщото си въодушевление той ни показва, че научната фантастика се превръща в реалност: невероятните постижения в областта на роботиката, нанотехнологиите и биотехнологиите ще ни помогнат да построим градове на Марс; близките звезди може да бъдат достигнати с помощта на миниатюрни космически кораби, които се движат чрез лазерни лъчи. А един ден технологиите навярно ще позволят на човека да се освободи напълно от физическото си тяло.

	__С много ентусиазъм и усет за удивителното д-р Каку ни отвежда на вълнуващо пътешествие в бъдещето, когато звездната орис на човечеството може да стане реалност — и хората може дори да постигнат безсмъртие.__
