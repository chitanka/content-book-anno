	Младото семейство Конти е на гости у съседите, когато шестмесечната им дъщеря Кора е отвлечена от креватчето си. Полицията подозира и двамата родители — фирмата на бащата Нико е пред банкрут, а майката Мей страда от следродилна депресия. Защо са оставили бебето си само, за да празнуват рожден ден със скучния Греъм и сексапилната му съпруга Синтия? Възможно ли е родителите да са убили Кора, осигурявайки си алиби с партито в съседната къща? А ако бебето е живо, дали някой от най-близките не крои зловещи планове как да използва откупа, платен от богатия дядо?

	Следовател Расбак е изправен пред истинска мистерия, докато времето тече неумолимо. Шансовете момиченцето да бъде спасено намаляват с всяка изминала минута, а кълбото от мръсни тайни се заплита все повече. Никой не е това, за което се представя. Всеки има причини да изнудва останалите и да лъже полицията.
C>
	„С романа си «Двойката от съседната къща» канадската писателка Шари Лапана се нарежда до майстори на трилъра като Лий Чайлд и Харлан Коубън.“
@	в. „Гардиън“
C$
