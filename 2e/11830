C>
	— Как чувстваш божествеността си?
	Затворих очи. Ако бях смъртна щях да чуя биенето на сърцето си. Но кръвта тече лениво във вените на боговете и не чух нищо. Не исках да го разочаровам и притиснах ръка до сърцето си. Най-сетне долових тихо туптене и казах:
	— Чувствам се като черупка.
	— На мида или на раковина?
	— На раковина.
	— И какво има в черупката?
	— Нищо. Въздух.
	— Това са две различни неща. Нищото е нищо, а въздухът изпълва дъха, живота, духа и думите. Всичко!
C$
C>
	Очите й са жълти като урина, гласът й скрипти все едно е сова, наричат я Ястреб, но е толкова грозна, че може да й казват и Коза.
C$
	В дома на Хелиос, бога на Слънцето и най-могъщия сред титаните, се ражда дъщеря. Цирцея е необикновено дете — не е могъща като баща си, нито порочно съблазнителна като майка си. Тя е магьосница, заради което е презряна от семейството си. Изолирана от своите, тя се обръща към света на смъртните, където среща любовта и разочарованието.
	Ужасе`н от способностите й, Зевс я запраща на самотния остров Еея. Там съдбата й я свързва с известни митологични фигури — вестоносеца на боговете Хермес, майстора Дедал, страшния Минотавър и със скиталеца Одисей.
	Цирцея си навлича гнева както на смъртните, така и на боговете. За да запази любовта си, тя трябва да реши дали принадлежи на божествата, от които е родена, или на смъртните, които обича.

	* * *

	{img:author.jpg|Снимка Маделин Милър}
	Маделин Милър е родена в Бостън и е отраснала в Ню Йорк и Филаделфия.
	Следва в Университета „Браун“, където получава бакалавърска и магистърска степен по класически езици и литература. През последните петнайсет години преподава латински, гръцки и Шекспирово творчество.
	„Песента на Ахил“ е нейният първи роман, с който през 2012 година печели най-престижната литературна награда за жени писатели „Ориндж“. Романът е преведен е на двайсет и пет езика, а Милър е обявена за бестселър автор на „Ню Йорк Таймс“.
	www.madelinemiller.com
