C>
	„Никой не може да разказва истории както Сюзън Елизабет Филипс. Нейното уникално умение да съчетава колоритни герои с неповторим хумор ги прави единствени по рода си.“
@	Романтик Таймс
C$

	Двама души, твърдоглави и страстни… Двама противници с нежни сърца… Но понякога битката в любовта може да бъде спечелена само със сладостта на помирението.

	Гражданската война между Севера и Юга може и да е свършила за всички останали, но не и за младата Кит Уестън. Предрешена като момче, тя пристига в Ню Йорк, за да убие Барън Кейн и по този начин да си възвърне собствеността над любимата плантация и неин роден дом в Южна Каролина, който обича с цялото си сърце и душа. Ала Кит не подозира, че презреният янки и герой от войната е не само най-заклетият й враг, но и неин… настойник.
	Заблуден, че Кит е момче, Кейн предлага на мърлявия и опърпан нехранимайко, когото залавя в градината на дома си, работа като помощник-коняр. Героят от войната няма представа в какво се забърква, ала много скоро открива истината. Малкият разбойник с цветист език се оказва смела и дръзка красавица с тъмновиолетови очи, която явно е решила да го подлуди…
