	Помните ли „Тара роуд“? И магнетичното й очарование… Епичната сага за Дъблин продължава и във втората книга, с други герои и при други обстоятелства, обладани от прословутия ирландски дух.
	Кати Скарлет и Том Федър, пропаднали аристократи и новоизлюпени богаташи — в тази житейска плетеница бушуват страсти и заговори, но над всичко се извисява онази благословена човешка топлина и обич, фееричното приказно-романтично настроение, което преобразява провинциалното дъблинско ежедневие.