C>
	Един от най-забележителните дебюти, които някога съм чел. Всяка дума е почти съвършена. Историята се надига като вълна, която помита всичко по пътя си, преобръща онова, което сте си мислили, че знаете, и ви оставя зашеметени. Прочетете тази книга!
@	Дейвид Балдачи
C$

	В австралийското фермерско градче Киуара не е валяло от две години. Сушата оказва пагубно влияние върху местния бизнес и напрежението достига връхната си точка, когато трима членове на семейство Хедлър са брутално убити. Жителите смятат, че извършител на ужасяващото деяние е Люк, който, след като отнема живота на съпругата и шестгодишния им син, се самоубива. Единственият оцелял при зловещата кървава баня е невръстната им дъщеричка.
	Федералният агент Арън Фолк се завръща в родния си град за погребението на Люк — най-добрия му приятел от детството. Въпреки че е твърдо решен да прекара само осемнайсет часа там, Фолк е въвлечен в разследването от новия местен полицай Рако.
	Преди двайсет години Арън е напуснал Киуара заради тайна, която смята за отдавна погребана. Тайна, която сега смъртта на Люк заплашва да извади на повърхността и която ще промени всичко…
