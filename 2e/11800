	__Автор на „Не казвай сбогом“ и „Мрак“__
	Младата журналистка Камий Прийкър се опитва да събере парчетата от объркания си живот в Чикаго. Напуснала родния си град при първа възможност, тя е ужасена, че се налага да се върне. Причината — убийствата на две местни момичета, които трябва да отрази.
	В родния си дом, провокирана от стари страхове и напрегнати семейни отношения, Камий започва прекалено да се идентифицира с жертвите. Тя упорито търси отговори и рови все по-надълбоко в историята. Но разбира, че за да стигне до дъното, трябва да сглоби пъзела от собственото си минало. Готова ли е обаче да се върне назад, там, където всеки пази тайни…?
	С романа „Отворени рани“ Джилиан Флин бележи огромен успех, като едновременно пленява публиката и критиката. Перфектно подбраните детайли и динамичният сюжет ни потапят във вътрешния свят на млада жена, измъчвана от собствените си страхове. Флин вниква в най-тъмните кътчета на човешката душа и поставя читателя в плен на напрегнат разказ с неочакван край.
	__Гледайте оригиналния сериал на HBO, адаптация по романа „Отворени рани“, с участието на Ейми Адамс.__
