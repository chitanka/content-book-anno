	Никой не се ражда бандит.

	Основана на реални факти, серията „Бригадата“ е история за живота на четирима младежи, израснали в един квартал. Но съдбата ръководи покорните и предизвиква непокорните. Александър Белов е обвинен в убийство, което не е извършил. За да го защитят, приятелите от детинство се заклеват във вечна вярност и създават Бригадата.
	Групировка, която уверено се издига в йерархията на криминалния свят. Какви са те? Обикновени бандити или професионалисти, превърнали престъпността в свой занаят? Убийци или бизнесмени от новото време?
	Когато капиталът се преразпределя и пътят на приватизацията е осеян с трупове, любовта и приятелството само пречат, а честността е лукс.

	Авторът на „Бригадата“ е пълна загадка. Никой не знае как изглежда и кой се крие зад псевдонима Александър Белов. Предполага се, че е пряк участник в събитията, описани в книгата. Но нека истината заговори сама за себе си. За драмата на едно изгубено поколение, което отправи морално предизвикателство.

	„Бригадата“ скандализира общественото мнение в Русия и бе посрещната с бурни реакции — на недоволство и възхищение. Така или иначе, тя бе наречена „най-откровената изповед за Прехода“.
