	Единствен в света седемкратен носител на наградата „Агата Кристи“.
C>
	„Навсякъде има пукнатини, през които навлиза светлината.“
@	Ленард Коен
C$
	Коледа наближава и повечето жители на Квебек са обхванати от еуфорията на празничния дух. За главен инспектор Гамаш обаче мразовитият сезон носи само поражения. Повечето му служители са напуснали отдел „Убийства“, старият му приятел и заместник Жан Ги Бовоар не му говори от месеци, а началството си е поставило за цел да го отстрани.
	Именно тогава Мирна Ландерс се свързва с Гамаш, за да му каже, че нейна дългогодишна приятелка е обещала да й гостува в Трите бора, но така и не е пристигнала. Озадачен от нежеланието на Мирна да разкрие истинското й име, Гамаш скоро разбира, че изчезналата жена е една от най-известните личности не само в Северна Америка, но и в целия свят.
	Главният инспектор се заема да разнищи мистерията, но едновременно с това му се налага да разкрие престъпление, назрявало с десетилетия в самото ядро на квебекската полиция. Престъпление, в което инспекторът не знае кой е замесен и на кого може да се довери. Времето изтича, а той на всяка цена трябва да стигне до истината. Или да стане свидетел как светът около него се пропуква и рухва…

	Луиз Пени е единствената в света седемкратна носителка на литературния приз „Агата Кристи“. Романите й са преведени на повече от трийсет езика и са издадени в многохилядни тиражи.
