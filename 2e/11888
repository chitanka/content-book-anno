	Себастиан Бергман се изправя пред най-големия си страх.

	Жителите на Туршбю са шокирани. Семейство Карлстен е убито в дома си. Повикан е Националният отдел за разследване на убийства. Скоро те откриват, че десетгодишната племенница на семейството — Никол, е свидетел на престъплението. Нейните следи водят до гората. Шансовете й за оцеляване намаляват с всеки изминал час. Случаят става още по-сложен, когато основният заподозрян е открит убит със същото оръжие.
	Себастиан Бергман се изправя пред най-големия си страх. Никол му напомня за дъщерята, която е загубил. Да открие момиченцето е единственият начин да запази разума си. А Никол се изплъзва както на полицията, така и на убиеца. Засега… Защото някой иска на всяка цена момичето да запази мълчание.
	„Момичето, което запази мълчание“ е четвърти роман с участието на психолога Себастиан Бергман. Динамична, богата на плътни колоритни образи и със силни социални послания, поредицата на Юрт и Русенфелт разчупва клишетата в жанра и постига внушителен международен успех. А главният герой — един от най-оригиналните образи в скандинавската литература, бързо се превърна в любимец на читателите по света. Юрт и Русенфелт са сценаристи на минисериала „Себастиан Бергман“, както и на популярния сериал „Мостът“.
