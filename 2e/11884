C>
	„Едно нещо е сигурно — след прочитането на тази книга никога повече няма да чувате коледните песни по същия начин.“
@	Лайбръри джърнъл
C$

	Виктория Маккуин има дарбата да намира неща: гривна, прибрана на грешното място, липсваща снимка, отговори на мистериозни въпроси. С колелото си тя минава през покрит мост, който за секунди я отвежда навсякъде, докъдето има нужда да отиде, било то в Масачузетс или другаде в страната.
	Чарлс Манкс има подход към децата. Той обича да ги взема да се возят в неговия „Ролс-Ройс Призрак“ от 1938 година с регистрационен номер NOS4A2. Със своята стара кола той може да се изплъзва от настоящето и по скрити пътища да ги отведе към невероятното (и ужасяващо) място за забавления, което нарича Коледна земя.
	Един ден Вик среща Манкс. Но това е преди цяла вечност. Сега Вик, единственото дете, успяло някога да избяга от безкрайното зло на Манкс, е пораснала и отчаяно иска да забрави всичко това. Но Чарлс Манкс никога не е спирал да мисли за Виктория Маккуин. Той отново е на път и е взел нов спътник — нейния син.
