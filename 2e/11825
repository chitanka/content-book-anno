	Книгата е отличена с наградата „Рита“ в категория „Най-добър исторически любовен роман“ за 2014 година.
	__Един погубен джентълмен…__
	Той е херцогът, обвинен в убийството на Мара Лоу в навечерието на сватбата й. Без никакъв спомен от онази съдбовна нощ, в продължение на дванайсет години Темпъл е некоронованият крал на най-потайните лондонски кътчета, богат и могъщ, но опозорен и отритнат от аристокрацията, на която принадлежи по рождение. Докато една нощ не се появява Мара, предлагайки му единственото, за което някога е мечтал — оневинение.
	__Завърналата се дама…__
	Мара никога не е възнамерявала да се завърне в света, от който е избягала. Но когато брат й проиграва всичките им пари в най-престижното лондонско казино, младата жена няма друг избор, освен да предложи на Темпъл, един от собствениците на игралния дом, сделка, съгласно която тя ще се появи пред обществото и ще докаже онова, което единствено тя знае — че Темпъл не е убиец.
	__Избухналият скандал…__
	Сделката е съвсем честна, докато Темпъл не осъзнава, че дамата и нейното минало крият много повече, отколкото изглежда. Ще се нуждае от цялата си воля, за да устои на привличането към тази мистериозна жена, която е готова да рискува всичко в името на честта… и твърдото си намерение да не попадне в капана на любовта.
