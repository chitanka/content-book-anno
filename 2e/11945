	Милиони хора по цялото земното кълбо изчезват в един опустошителен миг.
	Превозните средства, внезапно останали без водачи, предизвикват катастрофи и задръствания. Вцепенени от ужас хора стават свидетели как техните най-близки същества изчезват пред очите им. Сред всеобщия хаос, пилотът Рейфърд Стийл трябва да открие семейството си, да намери отговори на многобройните нови въпроси, да осъзнае истината… Но колкото и ужасни да са тези изчезвания, най-страшното може би предстои.
C>
	Невероятно!
	По-завладяващо от романите на Кланси и Гришам.
@	Дейв Типит, Сан Антонио
C$
C>
	Разказвачът Джери Дженкинс е във върховата си форма, а Тим Лахей му е помогнал да улучи право в десетката. Тази книга ще промени живота ви…
	Обещавам!
@	Майк Траут, Колорадо Спрингс
C$
	__Д-р Тим Лахей__, който дава идеята Грабването и периодът на Голямата скръб да се опишат в поредица от романи, е известен автор, пастир и национално признат лектор върху библейските пророчества. Той участва в много от големите конференции, провеждани напоследък по въпросите на библейските пророчества в Щатите и Канада, където деветте му книги на тази тема са много популярни.
	Тим Лахей има докторска степен по богословие и докторска степен по литература. В продължение на 25 години служи като пастир на една от най-забележителните църкви в Сан Диего, Калифорния, която се разраства и от нея възникват три нови църкви. През това време е основал две акредитирани християнски гимназии, десет училища с християнска система на обучение и християнски колеж.
	Д-р Лахей е написал над 40 книги, някои от които, както книгите от поредицата „Left Behind“ — „Оставените“, имат над 30 милиона тираж и са преведени на 33 езика. Интересува се и от различни други теми като семейния живот и развитието на човешкия характер. Ето някои от заглавията: _Темперамент, управляван от Духа_; _Как да бъдем щастливи, въпреки че сме женени_; _Откровението разкрито_; _Разбиране на последните дни_; _Живеем ли в последните времена_?
	Баща е на четири деца и дядо на девет внуци. Сред любимите му развлечения са зимни ски, водни ски, голф и тичане, много тичане.
	__Джери Дженкинс__ е писателят, който заедно с богослова д-р Тим Лахей създава серията апокалиптични трилъри „Left Behind“ — „Оставените“.
	Автор е на повече от сто книги, шест от които влизат в класациите за бестселъри на _Ню Йорк Таймс_. Бил е вицепрезидент на чикагското издателство „Муди прес“, от което и сега излизат доста негови книги.
	_Рийдърс Дайджест_ и _Пърейд_ са публикували големи откъси от негови произведения. Някои от новелите му се появяват и в списанията на различни авиокомпании. Джери Дженкинс пише книги в четири жанра: биографии, в сферата на брака и семейството, романи за деца и романи за възрастни.
	Издателство „Тиндейл“ предвижда в поредицата „Оставените“ да се включат дванадесет романа. До края на 2000 г. са излезли осем: „Оставените“, „Ударна сила“, „Николае“, „Жътва на души“, „Аполион“, „Убийствата“, „Въдворените“ и „Белегът“. Тези заглавия са заели трайно първите места в категорията „романи“ на месечните класации за литература на „Маркет плейс“ и „Крисчън Ритейлърс“ — двете най-големи списания за християнска литература в САЩ.
	Като автор и лектор по въпросите на брака и семейството, Джери Дженкинс е чест гост в радиопредаванията „Семейството на фокус“ на д-р Джеймс Добсън.
	Дженкинс пише и за спортното комикс издание „Гил Торп“ на Националния обединен спортен синдикат, разпространявано с вестниците из цяла Америка чрез „Трибюн Мидиа Сървисис“.
	Джери и съпругата му Даяна живеят в Колорадо.
