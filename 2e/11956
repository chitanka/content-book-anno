	Жестока престрелка в Лондон слага край на мечтите на Майк Сканлън за щастлив живот. Годеницата му Аликс става невинна жертва на сблъсъка между терористи от ИРА и английските тайни служби. След това нещастие Майк зарязва всичко — работата си на петролните кладенци в Египет, самоличността си, миналото си — в името на една цел: да отмъсти на виновниците за смъртта на Аликс. Той прониква в редиците на ИРА и следва заповеди, които ще го отведат от опасните квартали на Лондон до Либийската пустиня, от незабравимата среща с Кадафи до смъртоносната му мисия в Малта. Но нищо не е в състояние да отклони Сканлън от крайната му цел — възмездие…

	Брайън Морисън, автор на бестселърите „Причина да умреш“, „Изкупление“, „Кръвен брат“ и „Възкръсване“, е всепризнат майстор на класическия трилър.
	Брайън Морисън е прекарал много години в Париж, но в момента живее със съпругата и двете си дъщери в Англия.
	Правата за превод на динамичните му трилъри „Причина да умреш“ и „Изкупление“ са продадени във всички европейски страни и се радват на нестихващия интерес на милиони читатели.
