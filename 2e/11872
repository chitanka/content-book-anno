	_Едно брутално убийство и един зловещ калейдоскоп от страсти и интереси, въвлекли във вихрушката си ООН и Мафията, високопоставени мъже и низки убийци… И един мъж, решил да възстанови отхвърлената справедливост._

	Брутално политическо убийство разтърсва Ню Йорк. Замесена е ООН и кметството настоява за светкавични действия.
	Като че ли всичко е ясно, но уликите прекалено прозрачно сочат на главния следовател виновника — арменска терористична организация.
	След това на сцената, населена от ченгета и страх, излиза и Мафията. Следват я турските тайни служби.
	Очевидно е, че извършителите са много добре прикрити, а целите — по-високи, отколкото някой си е представял.
	В кошмарния калейдоскоп на убийства, изнасилвания, търговия с предмети на изкуството и политика изчезва първопричината за злостното убийство. Като че ли в джунглата на един град ще бъде безнадеждно потъпкан законът, ще бъде отхвърлена самата справедливост…

	__Дългогодишен адвокат, бивш шеф на Отдела за убийства на Нюйоркската централна полиция, после кмет на Бевърли Хилс, Робърт Таненбаум се захваща с литература и с осемте си трилъра вече отдавна е едно от най-известните имена сред ценителите на съдебния трилър в англоезичния свят.__
