	Амбициозна, харизматична и красива, Нефертити се омъжва за Аменхотеп — неуравновесен млад фараон. Всички се надяват, че нейната силна личност ще уталожи еретичното желание на младия Аменхотеп да се отрече от древните египетски богове, да свали от власт жреците на Амон и да наложи нов бог на слънцето. Улисана в раждането на наследник, Нефертити пропуска да забележи, че могъщите жреци заедно с военачалниците заговорничат срещу управлението на съпруга й. За да спаси империята от разпадане, най-влиятелната жена в Египет е готова да пожертва по-малката си сестра Мутноджмет. Между тях пламва вражда, която само смъртта може да потуши…
