	Той е подготвен за всичко.
	Той е най-добрият следотърсач.
	Той е Колтър Шоу.

	Млада жена е изчезнала безследно в Силициевата долина. Семейството й наема Колтър Шоу, за да я издири. Обучен да оцелява във всяка среда, той е най-добрият следотърсач и използва уменията си, за да помага в разкриването на престъпления. Разследването бързо го запраща в лоното на видеоигрите, където попада в тъмните дебри на една жестока индустрия за милиарди долари.
	Когато друга жертва е отвлечена, уликите сочат към видеоигра със зловещо минало. Мисията на главния герой в нея е да оцелее, след като е изоставен в опасна среда с пет случайни предмета. Скоро Шоу научава, че освен да преследва, той трябва и да бяга, за да спаси собствения си живот.
	Дали убиецът пресъздава играта в реалния живот? И ще успее ли Шоу да го спре, преди поредното лице да изчезне?

	Джефри Дивър е автор на 35 бестселъра, преведени на 25 езика и продадени в тираж от 50 милиона екземпляра. Той е всепризнат майстор в създаването на напрежение. „Избягай, ако можеш“ е първият роман от една нова и вълнуваща серия за следотърсача Колтър Шоу.
