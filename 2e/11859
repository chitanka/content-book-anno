C>
	Ако Стивън Хокинг и Стивън Кинг напишат заедно роман, ще се получи „Потрепващите“. Блестящ, обезпокоителен и красиво разказан.
@	Хю Хауи
C$
	Квантов физик шокира света със смайващ експеримент, който разпалва конфликт между науката и теологията, свободната воля и съдбата, и предизвиква сили, за чието съществуване никой досега не е подозирал.
	Ерик Аргус е провалил се учен. Предишните му изключителни постижения сега помрачават както репутацията му, така и здравия му разум. Но стар приятел му дава още един шанс.
	Ерик има три месеца, за да проведе ново проучване и решава да повтори парадоксалния експеримент с двойния процеп, за да види с очите си мистериозната двойствена природа на светлината и материята. Едно просто, но безпрецедентно заключение от експеримента се превръща в смайващо прозрение за човешкото съзнание и структурата на Вселената.
	Откритието е приветствано и заклеймявано в еднаква степен, но никой не може да предскаже докъде ще доведе истината. И докато Ерик се опитва да разбере произтичащите от експеримента последствия, той трябва да се измъкне от загадъчните си преследвачи, които смятат, че вече знае твърде много.
C>
	Този добре написан и динамичен научен трилър се разгръща в красиво и напрегнато кресчендо до кулминацията в последните глави. Ще остави читателите да се чудят за възможностите на този свят… и други.
@	Лайбръри Джърнъл
C$

	Тед Козматка е роден и израсъл в Честъртън, Индиана, и повече от десетилетие е работил в различни лаборатории, където понякога е използвал електронни микроскопи. Той е автор на книгите _Prophet of Bones_ и на _The Games_, която е финалист за наградата „Локус“ за най-добър роман и е обявена от „Пъблишърс Уикли“ за един от най-добрите романи на 2012 г. Неговите къси разкази са номинирани за „Небюла“, за мемориалната награда „Теодор Стърджън“ и са включени в много годишни антологии. Сега той живее в Пасифик Нортуест и работи като писател за компании, които разработват видеоигри.
