	Най-амбициозната и оригинална творба на Джефри Арчър от „Каин и Авел“ насам!

	__Началото__ — Ленинград, Русия, 1968 г.
	Александър Карпенко не е обикновено дете и от ранна възраст ясно се вижда, че му е писано да води сънародниците си. Но когато баща му бива убит от КГБ заради опълчване срещу режима, Александър и майка му са принудени да избягат от Русия, за да оцелеят. На пристанището те са изправени пред избор, от който няма връщане назад — да се качат в контейнер или за Америка, или за Великобритания. Александър оставя избора на шанса и хвърля монета…
	Само за един миг хвърлянето решава бъдещето на Александър. В хода на епичната история за участ и успех, обхващаща два континента и трийсет години, ние следваме неговите триумфи и падения, докато той се опитва като имигрант да завладее своя нов свят. С времето Александър започва да осъзнава къде е съдбата му и приема, че трябва да се изправи срещу миналото, което е оставил в Русия.
	С един последен обрат, който ще шокира и най-запалените почитатели на автора, този роман е най-амбициозната и оригинална творба на Джефри Арчър от „Каин и Авел“ насам.
	„Ези печели“ е невероятен и завладяващ роман от Джефри Арчър, майстора разказвач и автор на бестселърите „Хрониките на Клифтън“ и „Каин и Авел“.
