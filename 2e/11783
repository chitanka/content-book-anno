	Слънце, кроасани и хубаво вино. Нищо не може да провали перфектната ваканция. Или пък може…?

	Ейми Джеймисън няма търпение да изкара две невероятни седмици във френския Прованс заедно с приятеля си Нейтън. Връзката им има нужда от повече интимност и тя е сигурна, че тази ваканция ще помогне за това. Но още преди да разопаковат багажа си в малката къща за гости, Нейтън изчезва ненадейно с жената на собственика.
	Рупърт, боледуващият съдържател на пансиона е дълбоко шокиран. Чувствайки се донякъде виновна за случилото се, Ейми предлага помощта си в къщата. Това е единственото, което би могло да я разсее от нещастието й…
	Ежедневието й предоставя възможност да се срещне с много нови и интригуващи хора като красивия градинар Райън и вбесяващия, но очарователен счетоводител Ален, които бързо изтриват спомена за Нейтън.
	Френски кроасани и кафе за закуска, топли уютни вечери, спокойствие и идилия. Ейми започва да се чувства като у дома. Но как изцяло да замени предишния си живот, семейството си, приятелите си и всичко, за което е работила досега, с живот на място, където е отишла просто на почивка. Възможно ли е? Лудост ли е…?

C>
	„Като слънце в облачен ден, тази книга ще стопли сърцето ви.“
@	Shellyback books
C$
