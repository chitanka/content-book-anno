	__Две деца. Но тя може да спаси само едното.__
	Какво ще се случи, ако трябва да направиш ужасяващ избор между двете си деца?
	Мадлин обожава своите близнаци и искрено вярва, че би умряла за всеки от тях. Но в сутринта на десетия им рожден ден любовта й е поставена на изпитание. В дома им нахълтва убиец и я принуждава да направи невъзможен избор — кое от децата й да живее и кое — да умре. Кого ще избере тя — дъщеря си или сина си? И възможно ли е една майка да вземе подобно решение?
	Сега Мадлин стои мълчаливо в периферията на разрушеното си семейство и отчаяно се опитва да разбере защо светът й се е разпаднал толкова внезапно. Но докато животът продължава да тече, я връхлитат мъчителни проблясъци от миналото, довели до онзи трагичен ден.
	И до осъзнаването на реалната опасност, която все още стои пред семейството й.
C>
	Красиво написан смразяващ психологически трилър. Напрегнат сюжет, пълен с изкусни и неочаквани обрати. Оригинална и интелигентна история, която трябва да прочетете!
@	Sunday Times

	Напълно завладяващ психологически съспенс, който ще ви държи на ръба. Няма да можете да го оставите.
@	Kirkus Review
C$
	Саманта Кинг е бивш редактор и лицензиран психотерапевт. Изживява детството си в Югозападна Англия, юношеството си в североизточната част на страната, а студентските си години някъде по средата. Накрая се установява в Западен Лондон. Там започва кариерата си, като издава книгите на други хора, преди да премине на свободна практика и да се отдаде на отдавнашната си мечта да пише. Живее със съпруга си и двете си малки деца, които я вдъхновяват да напише дебютния си роман „Изборът“.
	Саманта, която е завършила английска филология и е абсолютен книжен плъх, винаги се радва на получените читателски мнения. Можете да споделите своите на:
	Фейсбук: www.facebook.com/samanthakingbooks
	Туитър: @SamKingBooks
