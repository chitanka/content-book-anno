	__Една модерна Лолита в един чувствен психологически трилър__

	Лизи и Иви са на тринайсет и са неразделни. Живеят една до друга, прибират се заедно от училище, разменят си бански костюми и хокейни стикове и споделят всичко, дори невинните си флиртове. За Лизи домът на Иви — с неотразимата й по-голяма сестра Дъсти и най-вече страхотно чаровния й баща — е най-прекрасното място на света.
	И изведнъж един следобед Иви изчезва. Единствената улика — тъмночервена кола в края на улицата. Паника обзема спокойния квартал. Въпросите валят отвсякъде. Била ли е Иви нещастна или уплашена от нещо? Следил ли я е някой? Би ли се качила в колата на непознат?
	Лизи е обзета от чувство за вина и страх. Неочаквани спомени нахлуват в съзнанието й, знаците, предвещаващи какво ще се случи, изплуват пред очите й. Тя разбира, че въобще не е познавала най-близката си приятелка. И че нищо не е такова, каквото изглежда.
C>
	Омагьосващ роман за края на детството и сексуалното пробуждане, за бащи и дъщери, семейство и приятели, за ревност, тайни и лъжи… книга, която няма да забравите.
@	Гардиън
C$
