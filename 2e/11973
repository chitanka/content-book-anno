#	Приключението продължава —
#	Гениалният кодоразбивач Уилям Уентън се изправя пред ново предизвикателство

	Символът на Лондон, прочутият часовник Биг Бен, спира да тиктака! Според Уилям няма място за съмнение, че това не може да е проста случайност, а знак, че се задава нещо значимо. И не греши — съвсем скоро се появява мистериозна личност, назоваваща се Агентът с орбулатора, а така се завихря и новото приключение на младия гений и най-добрата му приятелка Иския. Какво иска от него Агентът? И какво, за бога, е всъщност орбулатор?

	Мрачни потайности и на пръв поглед невъзможни за разбиване кодове се крият между страниците на третата част от световнопризнатата поредица за Уилям Уентън — „Агентът с орбулатора“. Боби Перс ни връща в неговата вселена, изпълнена с нестихваща върволица от хитри и непредвидими обрати, роботи с характер и хаплив език, и с храброст — във всичките й форми и размери. Напрегнати, динамични и вълнуващи, приключенията на Уилям ще се харесат на всички фенове на Пърси Джаксън и Доктор Ху. До момента поредицата има читатели в 36 страни по света и е напът да стигне и до екраните.
