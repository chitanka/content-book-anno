	Никой не се ражда бандит.
	Основана на реални факти, Бригадата е история за живота на четирима младежи, израснали в един квартал.

	Руската стратегическа игра „Заграбвай и владей“ е в разгара си, същевременно се разраства и криминалната империя на Александър Белов. Оказва се, обаче, че огромните пари те лишават от свобода на избора и пораждат завист, предателства и омраза. А Белия се е устремил да легализира бизнеса си, да се спаси от „чадъра“ на ФСБ и да се прости с престъпното си минало.
	Но човек предполага, а Съдбата разполага.
	Преданият враг нанася неочакван удар — отиват си близки хора, разпад грози Бригадата. След люта предизборна битка Саша Белов става депутат в Думата и да отвърне на удара с удар е равносилно на политическо самоубийство.
	А душата му жадува за мъст…

	Авторът на „Бригадата“ е пълна загадка. Никой не знае как изглежда и кой се крие зад псевдонима Александър Белов. Според оскъдната информация, той е публична личност в Русия, бил е пряк участник в събитията, описани в книгата, и е прототип на главния герой.
