	Омъжена чрез пълномощник още като дете, лейди Изидор години наред е отблъсквала ухажори в очакване да се запознае със съпруга си. И е решена да го приеме, колкото и непривлекателен да се окаже. Когато най-сетне успява да примами Симиън Джърмин обратно в Лондон, мургавата му красота слага край на най-ужасните й страхове. Докато не се случва бедата.
	Херцогът иска да анулира брака им.
	Готов да се откаже от приключенията, Симиън се е върнал в Лондон, за да заживее като истински херцог — но установява, че съпругата му е прекалено ослепителна, прекалено упорита и прекалено чувствена, за да се превърне в покорната херцогиня, която си е представял.
	Изидор обаче няма да се откаже от титлата — и от него — без борба и е готова на всичко, за да спечели сърцето му.


	Елоиза Джеймс е автор на множество романи, печелили многобройни награди, както и професор по английска литература. Живее със семейството си в Ню Джърси. Всичките й книги навярно са написани насън, защото дните й са запълнени с грижите за две деца с докторска степен по хленчене, едно морско свинче, което умее постоянно да иска, една миризлива жаба и една порутена къща. Писмата от читателите са страхотен отдушник! Пишете на Елоиза на eloisa@eloisajames.com или посетете уебсайта й на www.eloisajames.com.
