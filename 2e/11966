	__Какво колекционирам?__
	__Това е въпросът и това е ключът.__
	__Намери отговора скоро или още ще умрат.__

	Лъжи, изневери, тъмни желания — всеки има тайни, които не може да сподели с никого и смята да отнесе със себе си в гроба. Никой не знае това по-добре от специален агент Смоуки Барет — с обезобразено лице, погубено семейство и изпълнено с писъци и страдание минало. Но каква ли тайна може да крие красиво младо момиче, убито показно по време на полет? Това трябва да разкрият Смоуки и нейният елитен екип ловци на хора, след като са събрани по заповед на самия директор на ФБР — на когото дърпат конците от още по-висока инстанция.
	Смоуки знае какво е да загубиш дете. Тя черпи сила от тъмата в себе си и приема лично всяко убийство. А този път насреща й е несравним убиец, който е успял десетилетия наред да убива безнаказано и без да оставя следи. Сега той е решил да излезе на светло и да предизвика и полицията, и целия свят — и качва онлайн записи от своите деяния. В неговите очи никой не е невинен, всеки прикрива грях, който заслужава смъртна присъда. Смоуки и екипът й са предизвикани пряко — а някъде там един човек е намерил начин да прониква в най-интимните кътчета на душите на хората.
	И да ги наказва за всяка тяхна премълчана тайна.
C>
	Не сте срещали такъв убиец — останал скрит в сенките в продължение на дълги години, с десетки жертви на сметката си и без да оставя никакви следи. До момента, в който решава, че е време да покаже на всички своята свята истина. И да принуди света да се покае.
C$
