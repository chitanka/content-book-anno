	Хари Бош се завръща като доброволец, работещ по стари случаи в Сан Фернандо. Той е повикан в аптека, където е убит фармацевт, и заедно с местната полиция пресява уликите, водещи към черната търговия с лекарства.
	Междувременно стар случай от времето на Бош в Ел Ей се подновява и започва да го преследва. Убиец, който отдавна е в затвора, твърди, че Хари го е обвинил несправедливо, и като че ли има нови доказателства по случая. Бош не е в добри отношения с бившите си колеги и те не са склонни да му помагат. Трябва сам да брани репутацията си и да задържи убиеца зад решетките.
	Двата случая, привидно несвързани, се оплитат като бодлива тел. Бош открива, че има два вида истина: една, която те освобождава, и друга, която те погребва в мрака.
