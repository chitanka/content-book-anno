C>
	Неумолим, стилен и невероятно напрегнат!
@	Лий Чайлд
C$
	Коя е Клеър Грейвсенд?
	Това се пита частният детектив Лий Кроу, когато я открива мъртва, с вечерна рокля, върху покрива на ролс-ройс. Майката на Клеър — Оливия, е една от най-богатите личности в Калифорния. Тя не вярва на съдебния лекар — дъщеря й не се е самоубила. Оливия наема Кроу, който тъкмо е прецакал една голяма федерална акция срещу престъпен картел и отчаяно се нуждае от реванш.
	Аутопсията разкрива странни белези по гръбнака на Клеър — стари следи, които Оливия отказва да обясни. Кроу прониква в къщата на Клеър в Бостън, където е нападнат от маскиран въоръжен мъж. Нима федералните се опитват да си отмъстят? Кроу напуска Бостън уплашен, но успява да открие тайната къща на Клеър в Сан Франциско. И там го очаква огромна изненада. В спалнята Кроу открива Клеър — нейното лице, нейната коса, нейните белези. Всичко сочи, че тя е жива. И така Кроу се връща отново към началния въпрос:
	Коя е Клеър Грейвсенд?


	Джонатан Мур е сравняван от критиците с Реймънд Чандлър, Майкъл Крайтън, Алфред Хичкок. „Частен детектив“ ни отвежда в най-зловещата сърцевина на висшата класа на Калифорния — сред милиардери с повече пари, отколкото могат да похарчат за цяла вечност.
