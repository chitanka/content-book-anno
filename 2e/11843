	„Имението Кавендън“ — класическа сага за вярност и чест, за опасни тайни, страст и интриги, за любов и безпределна вярност.
	От векове величествената къща на фамилията Кавендън се издига сред приказно красивото имение. Под покрива й съжителстват аристократите Ингам и членовете на семейство Суон, които всъщност не са техни прислужници, а по-скоро приятели. Двете фамилии са свързани чрез обет за вярност, даден преди столетия.
	Годината е 1938-а. Майлс и Сесили са успели да спасят имението, което е било на ръба на пропастта. Само че когато заплахата от нова война надвисва над Европа, оцеляването на Кавендън е в ръцете на Дафни Ингам и на Сесили Суон. Синове, съпрузи и братя са призовани да защитават родината от вероломния враг, изпитания връхлитат и самия дом, но жените от различни поколения и с различен произход се изправят срещу смъртната опасност. Късметът винаги е бил на страната на Кавендънови. Дали и този път няма да им изневери, дали ще защити следващото поколение?
