	Дългоочакваната трета книга от бестселъровата поредица за Луиза Кларк
	Луиза Кларк знае много неща…
	Колко точно е разстоянието между новия й дом в Ню Йорк и приятеля й Сам в Лондон.
	Че работодателят й е свестен, но съпругата му крие тайна от него.
	Но дори и не предполага, че ще срещне човек, който ще й напомни за Уил толкова, че ще преобърне целия й свят.


	Луиза пристига в Ню Йорк, готова да започне нов живот. Следвайки завета на Уил, тя е решена да прави по нещо различно всеки ден и да казва „да“ на новите преживявания. Работата й осигурява достъп до света на супербогатите и я изправя пред неподозирани предизвикателства.
	Лу вярва, че е влюбена в парамедика Сам, и се опитва да запази връзката им въпреки хилядите километри, които ги делят. Но случайна среща с красивия и самоуверен Джошуа на светско събитие я разколебава. Той й напомня за Уил и живота, който са можели да имат заедно.
	Не след дълго младата жена се изправя пред съдбоносен личен и професионален избор. Тя трябва да си отговори на въпроса коя е Луиза Кларк всъщност. И да намери смелостта да следва сърцето си — където и да я отведе то…
