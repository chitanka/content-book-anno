	__Той е… зло в човешка форма__

	„Гарсия никога не беше виждал партньора си такъв, какъвто беше в момента. Ако не го познаваше добре, той би се заклел, че Хънтър изглежда уплашен.“
	Той е най-опасният и жесток сериен убиец, който агентите от ФБР някога са срещали. Притежава изключителен самоконтрол, обширни познания по криминална психология и опит с хипноза. След три години в затвор с максимални мерки за сигурност все пак успява да избяга. И е ядосан…
	През времето, прекарано в килията, той е планирал отмъщението си до последния детайл. Сега е време да го реализира. Да накара човека, отговорен за арестуването му, да страда. Да го принуди да се включи в игра, която няма шанс да спечели.
	Този човек е… Робърт Хънтър.

	Крис Картър отново успява майсторски да съчетае в едно динамика и сюжет, изпълнен с неочаквани обрати, като доказва, че освен даровит писател, е и умел познавач на човешката психика и престъпна природа. Картър е автор на „Галерия на мъртвите“, „Екзекуторът“, „Хамелеонът се завръща“, „Хищникът“, „Скулптора“, „Един по един“, „Престъпен ум“, „Отмъстителят“ и „Смъртоносно обаждане“.
