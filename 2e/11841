	Париж, 1919. Коко Шанел е успяла да съгради успешна модна къща.
	Но любимия й — Бой Кейпъл — загива в катастрофа и тя е като парализирана от скръб. Появява се идея — да създаде парфюм в памет на голямата любов и единствено тази мисъл я връща към живота. Търсейки аромата на ароматите, Коко среща Дмитрий Романов, руски княз в изгнание, и заминава с него за Южна Франция, царството на благоуханията. Заобиколена от невероятните ухания и в обятията на пробуждащата се нова любов, тя скоро попада на следа — следата на аромата, дал вечния „Шанел №5“.
	Коко Шанел — една невероятна жена и едно голямо сърце. Това е нейната история.
