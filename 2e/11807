	Потопете се в тъмния свят на буреносни страсти и спиращо дъха действие, където шестима необикновени воини са призвани да защитят расата на вампирите от тяхното пълно унищожение.
	_В сенките на нощта в Колдуел, Ню Йорк, бушува ожесточена и смъртоносна война. Последните вампири са безмилостно преследвани и избивани от Обществото на лесърите — организация на лишени от души ловци, които не се спират пред нищо, за да унищожат враговете си. Шестима изключителни воини, най-добрите бойци на вампирите, обединени в Братството на черния кинжал, имат за задача да спасят расата си от гибел._
	__Кор__ е обвинен в измяна срещу краля и го заплашва смъртна присъда. След живот, белязан от жестокости и зли дела, той приема своята воинска съдба, но единственото, за което съжалява, е загубата на жената, която никога не е била негова — Избраницата Лейла.
	__Лейла__ единствена знае истината за произхода на Кор. Разкъсвана между предаността си към краля и любовта, тя трябва да събере смелост да се изправи срещу своето семейство заради единствения мъж, когото някога ще обича.
	И докато самоличността на новото божество, заело мястото на Скрайб Върджин, се разкрива, нищо не е сигурно или безопасно в света на Братството на черния кинжал, нито дори истинската любов… или съдбите, които отдавна са били предначертани.
	_Завладяваща история, изпълнена с много динамика и изненадващи обрати. За пореден път авторката успява да очарова читателите с колоритните си герои и запомнящи се диалози._
