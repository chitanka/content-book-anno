	__Животът се свежда до поредица от избори.__
	__Да се вкопчиш в миналото… Да го пуснеш…__
	__Да забравиш… Да простиш…__
	__По кой път ще поемете?__

	Джуд Фарадей е щастлива съпруга и майка, изцяло отдадена на децата си. Близнаците й Мия и Зак са умни и щастливи тийнейджъри. Когато съученичката им Лекси Бейл, израснала в приемни семейства, влиза в живота на семейство Фарадей, Джуд е онази, която й оказва най-голяма подкрепа. Лекси бързо се превръща в най-добрата приятелка на Мия, а Зак се влюбва в нея и тримата стават неразделни. Но последната година от гимназията донася неочаквано нещастие, когато една нощ най-големите кошмари на Джуд се превръщат в реалност: станал е пътен инцидент. В един миг нейният идиличен живот е разтърсен из основи. Джуд иска някой да понесе наказание за случилото се, а по всичко изглежда, че вината е на осемнайсетгодишната Лекси Бейл.
	Лекси губи всичко, което има значение за нея — момчето, което обича, мястото си в семейството, най-добрата си приятелка.
	Няколко години по-късно тя се завръща, а сърцето й все още таи чувства към Зак. Изтърпяла наложеното й наказание и по-мъдра отпреди, тя иска справедливост. И тогава Джуд ще трябва да се изправи пред жената, в която Лекси се е превърнала.
