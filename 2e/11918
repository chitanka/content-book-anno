	Средна Азия, XV век. В този мъжки век и в тази доминирана от мъже част на света две жени посягат към властта и стават най-могъщите владетелки на своето време.
	Мандухай. Единствената дъщеря на монголски аристократ става втора съпруга на Мандул хан и е принудена да се бори за мястото си с първата му жена. И да търпи омразен мъж. Ала съдбата е на нейна страна и след няколко години брачен живот я оставя вдовица. Мандухай трябва да реши дали да стане покорна съпруга на някой кандидат, или да измисли как да поеме управлението на разпокъсаната империя, което не се полага на жена. За да осъществи своята мечта — обединена Монголия. Тя избира второто, като за целта се омъжва за седемгодишния пряк наследник на Чингис хан и става негова регентка. Докато отглежда своя бъдещ съпруг, Мандухай не слиза от коня и не пуска меча години наред, за да изведе народа си до старата слава на Чингис хан. Но посвещението на великата цел си има своята цена — и тя е голямата любов, останала неосъществена.
	Ван. Младата, образована китайка е одобрена да отгледа и възпита престолонаследника на Китай — Ченхуа. В деня на неговото пълнолетие тя трябва да му отдаде своята девственост, правейки го мъж, и да изчезне завинаги от живота му — и от Забранения град. Това е предназначението на императорската гувернантка. Ала тази участ не е за Ван. Надарена с изключителен ум, тя отглежда не само бъдещия император, но и мъжа на своя живот. Като не му е позволено да я направи съпруга, Ченхуа я издига в своя главна наложница и слага в краката й империята. Единствената й равностойна противничка е монголката Мандухай…
