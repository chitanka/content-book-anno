	Тя не го познава. Но той знае всичко за нея.
	Преди седем години заможният бизнесмен Филип Петерсен изчезва безследно по време на работно пътуване до Колумбия. Оттогава съпругата му Сара сама отглежда сина им. Филип е любовта на живота й и тя трудно се примирява с това, че вероятно е мъртъв. И тогава идва обаждането. Филип е жив! Завръщането му, като предполагаема жертва на отвличане, се превръща в медийна сензация.
	Но това не е техният щастлив край.
	Сара е раздвоена — животът й точно влиза в релси и завръщането на съпруга й сякаш идва в неподходящ момент. Тя се пита какво бъдеще ги очаква и могат ли да продължат постарому. Сара е подготвена за всичко, но не и за това: мъжът, който слиза от самолета, не е този, за когото се представя.
	Той не е съпругът й.
	Той е непознат, който заплашва, че ще й отнеме всичко.
	Кой е той? Какво иска от нея? Защо никой не й вярва? Дали не полудява?

	След шумния успех на „Капанът“ Мелани Раабе отново създава роман, изпълнен с уловки. Ненадмината в психологическия съспенс, Раабе ни повежда през сложен лабиринт в търсене на истината.
