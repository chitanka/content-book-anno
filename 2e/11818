#	Нищо по малко от чудо

	Една изгубена пишеща машина… Мъртво куче… Костите на змия, която го е убила.
	Матю Дънбар, най-големият от петима братя, тръгва да открие всички тези неща. Едва тогава той ще може да сглоби удивителната история на своето семейство, разтърсено от трагедия и една отдавна погребана тайна.
	Той ще разкаже за една майка, която прекосява континенти, пътувайки към новия си дом; за един баща, който търси любовта в клавишите на старо пиано, и за един брат на име Клей, който ще се впусне в най-трудното пътуване от всички тях, за да промени живота им завинаги… А най-накрая и за едно муле, наречено Ахил, което ще стори чудо и ще спои отломките на опустошеното семейство.
	Това е една история, разказана отвътре навън и отзад напред, епично и омагьосващо приключение в търсене на изкуплението и величието. „Мостът на Клей“ ще ви отведе на много места и ще зададе два вечни въпроса: къде отивате и кой ще бъдете, когато стигнете там?

C>
	Единайсет години след своя мултимилионен бестселър „Крадецът на книги“ Зюсак се завръща с тази задъхана неустоима семейна сага… Отдайте й времето си и ще бъдете възнаградени с едно вълнуващо епично четиво.
@	„Stylist“
C$
C>
	Завладяваща история с могъщо безстрашно сърце, „Мостът на Клей“ е пълна с герои, в които вярваш, и на които държиш… болезнено вълнуваща, възхитително увлекателна и истински въздигаща.
@	М. Л. Стедман, автор на „Светлина между два океана“
C$
C>
	Тази книга е истинско чудо. Смайващ, провокативен и дълбоко вълнуващ, романът „Мостът на Клей“ се развива като магически трик, изпълнен наопаки, с фойерверки на разказваческо майсторство, скрити зад неочаквани обрати, които добиват смисъл едва когато елементите на фокуса най-накрая бъдат разкрити.
@	Wall Street Journal
C$
C>
	Приятно ми е да препоръчам изключителния роман „Мостът на Клей“ на Маркъс Зюсак, който подозирам, че ще препрочитам много пъти. Това е една обширна, провокативна и безкрайно отплащаща се книга. Но в нея се долавя и едно сурово, истинско и неподправено чувство, което присъства във всички книги на Зюсак. Аз изпитвам благоговение пред него.
@	Джон Грийн, автор на „Вината в нашите звезди“
C$
C>
	Зюсак хвърля читателите си направо в дълбокото в своя нов, необятен и колоритен роман… Това е история за любовта, изкуството и изкуплението; шумна и ведра, с проблясъци на остроумие и проникновение, и най-накрая покъртителна.
@	Times of London
C$
C>
	В „Мостът на Клей“, също като в „Крадецът на книги“, Зюсак успява да сътвори история толкова трептяща и истинска, че читателят се чувства изцяло погълнат от нея.
@	The Australian
C$
C>
	Онова, което се откроява в „Мостът на Клей“, е интензивността на прозата — силата на трагедията. Дълбочината на скръбта и загубата са толкова осезаеми, че не можеш да не почувстваш кръвта, потта и сълзите, които са заложени в тъканта на историята.
@	Entertainment Weekly
C$
C>
	В един сложен наратив, който прави скокове във времето, пространството и през океаните, Зюсак рисува ярък портрет на едно семейство, което се опитва да възвърне своя баланс, поддържайки семейната история жива.
@	Time
C$
C>
	Ако „Крадецът на книги“ беше роман, който позволи на Смъртта да бъде в центъра на разказа… („Мостът на Клей“) е утвърдително пълен с живот.
@	The Guardian
C$
C>
	Емоционално наситена, състрадателна и изящно съчинена книга за семейството, любовта, трагедията и опрощението. Прозата на Зюсак е отчетлива, хаплива, остроумна, красиво ритмична и безкрайно увлекателна.
@	Books+Publishing Magazine
C$
C>
	Една от онези монументални книги, които могат да те отведат през времето и пространството в живота на други хора по най-достоверен начин.
@	The Washington Post
C$
C>
	Авторът очевидно обича героите си, а артистизмът на езика понякога ще ви оставя с отворена уста.
@	New York Times
C$
C>
	Този голям роман е пиршество на езика и иронията. В него има закачлив хумор на всяка страница… Трудно е да не се влюбиш поне малко в него.
@	Sydney Morning Herald
C$
C>
	Още една книга от един от изгряващите майстори на перото, която ще извика сълзи в очите ви.
@	Entertainment Weekly
C$


	Маркъс Зюсак е роден през 1975 г. и е автор на 6 книги, включително „Аз съм пратеникът“ и световния бестселър „Крадецът на книги“, който е преведен на повече от четирийсет езика. Той живее в Сидни със съпругата си и двете си деца.
