	Животът на Джак Бренин се променя в деня, в който той намира златен жълъд, скрит в тревата. Момчето навлиза в свят, за чието съществуване дотогава дори не е подозирало. Оказва се, че съществата там го очакват отдавна и че неговото появяване е предречено от древни времена. Наричат го Избрания и очакват от него да стори нещо голямо, нещо добро, подвиг… Джак е сигурен, че го бъркат с другиго. Той не е нито силен, нито смел, нито умее кой знае какво. Как е възможно да е Избраният? Освен това никак не му се иска да се забърква в опасности с неизвестен край. Въпреки страховете си Джак решава да помогне на своите нови приятели и се впуска в невероятно магическо приключение.

	Романът е удостоен с литературната награда „Брит“ за 2010 година.
