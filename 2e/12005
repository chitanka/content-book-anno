	Еркюл Поаро пътува с луксозен пътнически автобус от Лондон до изключителното имение Кингфишър Хил. Призован е от Ричард Девънпорт, за да докаже, че годеницата му не е убила брат му Франк. Но има и едно странно условие — Поаро трябва да скрие истинската причина да е там от семейството на Девънпорт.
	По време на пътуването, разтревожена жена всява смут, като настоява, че ако остане на мястото си, ще бъде убита. А когато Поаро пристига в дома на Девънпорт е открито тяло с бележка, която гласи: „Зае седалка забранена, сега шапката ти разбита е с ръжена!“ Каква е вероятността двете убийства и странният инцидент да са свързани? Поаро е притиснат от времето и трябва да открие истинския убиец, преди невинна жена да бъде осъдена.


	Софи Хана продължава да вдъхва живот на най-известния детектив в света. Световноизвестната английска писателка, спечелила доверието на наследниците на Агата Кристи, отново създава изключително заплетена мистерия, която съдържа всички елементи на класическите истории на Първата дама на криминалния жанр.
