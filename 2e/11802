	Джеймс Джойс е нейният баща, Самюъл Бекет — нейната голяма любов.


	Танцът беше моят отговор на всичко, което животът изискваше от мен.


	Двайсетте години на миналия век. В Париж е издаден романът „Одисей“, предизвикал преди това скандал в САЩ и спрян от продажба със съдебно дело, поради „неприлично съдържание“. В Европа „Одисей“ е станал литературното явление на века, а неговият автор, ирландецът Джеймс Джойс, е обявен за най-големият експериментатор и най-великият писател на всички времена. След дълги митарствания, след години на крайна нищета по чужди държави и домове, Джеймс Джойс е намерил своето място в Париж. Градът, привличащ като магнит писатели, художници, артисти, музиканти от цял свят, го чества като гений.
	Под крилото на гения расте нежно цвете — неговата дъщеря Лучия. Расте сред най-великите представители на парижката бохема и търси своето място в живота, място, където няма да е дъщерята на Джойс, а тя, Лучия. И младото момиче намира призвание в модерния танц, ставайки една от най-аплодираните танцьорки в този преситен от изкуство град. Но успехът на младото момиче не е причина за гордост на бащата и на майката. Колкото и модерен да е в своето творчество, геният показва своите жестоки граници в живота…
	Съдбата на една млада жена в търсене на свобода и любов. Истинската история на Лучия Джойс.
C>
	„По впечатляващ начин авторката събужда за живот Джойс, Бекет и много други — и тяхното стихийно творческо битие сред бохемата на Париж засиява в ярки цветове.“
@	Обзървър
C$
	Анабел Абс завършва университета на Източна Англия със специалност „Английска литература“. Първият й роман „Момичето на Джойс“ печели наградата на „Импрес“ за нови автори през 2015-а — ежегодна награда, която цели да открива и публикува нови литературни таланти. „Момичето на Джойс“ попада и в дългите списъци на Наградата за роман на Бат (2015) и за Роман на Каледония (2015) и е публикуван в няколко държави по света, включително Австралия и Германия. Анабел Абс живее със съпруга си, четирите им деца и едно застаряващо куче в Лондон и Съсекс и току-що е приключила втория си роман.
