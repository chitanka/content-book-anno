	Комитета за Културното повдигане на Видинския край, с цел да даде едно полезно четиво за всекиго по въпроси, които всеки българин трябва да познава, основа една научна, домашна библиотека с подходящо съдържание от именити български учени по всички въпроси относно икономическото, културно-просветно и благоустройствено развитие в края.
	Настоящата книжка е първа от редица други, които ще бъдат издавани периодично.
	С нищожната и продажна цена, комитета цели да я направи абсолютно достъпна за всекиго и ще счита работата си завършена, когато види, че е надникнал и в най-бедните градски и селски семейства.
	По този начин комитетът смята, че ще изпълни най-добре своята програма:
	Чрез просвета и култура към благоденствие на Видинския край.
