C>
	Дългоочакваното, още по-неустоимо и провокативно продължение на „Маестра“!
	Перфектната комбинация от „50 нюанса сиво“ и „Шифърът на Леонардо“!
@	Индипендънт
C$
C>
	Л. С. Хилтън се завръща с втората книга от завладяващата поредица, преведена на 40 езика!
	Фантастичен роман — забавен, секси и интелигентно написан… Своеобразен шедьовър!
@	Сънди Мирър
C$
C>
	По-скандална от „50 нюанса сиво“!
	История за фаталната жена от XXI век — смъртоносна като мистър Рипли и съблазнителна като Лорън Бакол.
@	Вог
C$
C>
	Бляскава, прелъстителна, пристрастяваща като черен шоколад, еротична и неустоима.
@	Буклист
C$
	Джудит Рашли започва нов живот във Венеция под ново име: Елизабет Тиърлинк. Тя е собственичка на преуспяваща художествена галерия, която се наслаждава на парите, лукса и скъпите дрехи, за които винаги е мечтала. Както и на забранените удоволствия зад закрити врати, които градът й предлага в изобилие. Докато Елизабет прави планове за бъдещето, миналото неочаквано я застига.
	Някой знае какво е направила в Париж и започва да я изнудва. За да си осигури мълчанието му, Елизабет трябва да открие изключително ценна картина на Караваджо.
	Тя се впуска в издирването й, но този път контролът не е в нейните ръце. Врагът е по-могъщ и безскрупулен от всякога, а залогът е собственият й живот.
	За да успее, трябва да прекрачи всички граници и да се превърне в Домина…


	Л. С. Хилтън завършва Оксфорд, а след това учи история на изкуството в Париж и Флоренция. Пише статии за големи ежедневници и модни списания, работила е като преводач, арткритик и радиоводещ. Автор е на няколко исторически романа и биографии.
	След развода с третия си съпруг — италиански композитор, живее с дъщеря си — Отавия, в Лондон.
