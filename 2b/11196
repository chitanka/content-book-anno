	Веселбата свърши. Почти.
C>
	„Носиш я — каза, почти развълнувано. — Ръкавицата! И имаш татуировката! Знаеш какво означава това, нали? Видението всеки момент ще се сбъдне.“
C$
	__Валкирия. Даркесата. Стефани. Светът не е достатъчно голям и за трите. Краят ще дойде.__
	Войната между Убежищата беше спечелена, но не и без своите жертви. След загубата на Валкирия Каин, Скълдъгъри Плезънт е принуден да използва всички средства, за да открие и спре Даркесата, преди тя да успее да превърне света в черни безжизнени пепелища. Затова той събира екип от войници, ловци на чудовища, убийци, престъпници… и дори отражението на самата Валкирия, доказало убийствените си способности. Войната може и да е свършила, но финалната битка предстои. И не всички ще излязат живи от нея…

	Преди да напише детския си роман за детектив-скелет с вкус към хубавите дрехи, Дерек Ланди става автор на два сценария — на филм със зомбита и на кървав трилър, където всички умират. Притежател на черен колан по карате кенпо, той е обучил в самозащита безброй деца с надеждата да събере своя собствена армия от бойни мъници. Той е уверен, че всички те чакат да ги призове срещу враговете си (той всъщност няма врагове, но е сигурен, че ще се покажат рано или късно).
	Дерек живее в покрайнините на Дъблин, а причината сам да си пише биографията в тези редове е, за да може най-после да говори за себе си в трето лице, без, да изглежда надут или ненормален.
