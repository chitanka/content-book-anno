	Единствен в света петкратен носител на наградата „Агата Кристи“.

	Три подозрителни смъртни случая и само един Гамаш! Добре дошли отново в света на брилянтния детектив с необикновен ум — инспектор Арман Гамаш!

	Мраз е сковал идиличното планинско селце Трите бора. Наближава Коледа — време за милосърдие, празнични песни и топъл пунш. Както и за ежегодния двубой по кърлинг в съседното градче, който по традиция отборът на Трите бора винаги губи. Тазгодишното състезание обаче никой няма да забрави. В най-вълнуващия миг е убит човек от публиката — най-мразената личност в околността. При това, без никой да забележи и при изключително странни обстоятелства. Местната полиция е слисана и не разполага с никакви следи по случая.
	Но главен инспектор Арман Гамаш се завръща в Трите бора с екипа си от млади специалисти и се заема с разследването. В рамките на няколко дни се случват още два подозрителни смъртни случая, свързани или не с убийството на площадката за кърлинг. А докато разплита загадката около тях, самият Гамаш е изложен на опасност. Невидим враг от квебекската полиция е решен да го унищожи и крои подмолен план, за да постигне целта си…

	Луиз Пени е единствената в света петкратна носителка на литературния приз „Агата Кристи“. Романите й са преведени на повече от трийсет езика и са издадени в многохилядни тиражи. Пени печели 11 литературни награди още с дебютния си роман „Убийството на художника“, а втората книга за инспектор Гамаш, „Убийствено студена“, продължава традицията и носи на авторката си нови призове.
C>
	Удивително, Пени успява да надмине великолепния си дебют. Гамаш е изумително сложен и запленяващ герой, който несъмнено ще се превърне в един от класическите детективи.
@	Kirkus Review
C$
