	Най-великият норвежки Sci-Fi роман на всички времена!

	__Има причина да не се връщаме никога…__
	От десетилетия никой не е стъпвал на Луната. Сега трима обикновени тийнейджъри, спечелили безпрецедентния конкурс-лотария на НАСА, са на път да станат първите млади хора в Космоса — и да променят живота си завинаги.
	__Миа__ от Норвегия, се надява, че това ще бъде билетът на нейната пънк-банда към световната сцена, славата и богатството;
	__Мидори__ вярва, че това е единствената й възможност да се измъкне от задушаващите я правила и ограничения на живота в Япония;
	__Антоан__ от Франция, просто иска да се махне колкото е възможно по-далеч от болезнената раздяла с бившето си гадже.
	Да прекарат 172 часа на Луната под закрилата на петима опитни космонавти, стари космически вълци, изглежда лесно, като разходка в Дисниленд. Това трябва да е шансът на живота им! Но те не подозират, че нещо злокобно ги очаква там — върху най-мъртвата и брутална твърд, на която е стъпвал човешки крак.

	* * *

	В този разтърсващ фантастичен трилър Юхан Харстад изгражда жив и смразяващ свят от възможности, за които можем само да се молим никога да не се сбъднат.

	Романът „Дарла“ е удостоен с награда „Браге“ — най-високото литературно отличие на Норвегия — и е преведен в 27 страни по света. Критиката го обяви за „Най-великия норвежки Sci-Fi роман на всички времена!“.
