	__Вадим Панов__ (р. 1972 г.) е дипломиран радиоинженер в Московския авиационен институт. В студентските си години участва активно в студентския театър „Огледало“, където през 1994 г. е поставена неговата пиеса „Такива игри“. Кариерата му на професионален писател започва през 2001 г., когато излиза романът „Войните ги започват неудачниците“, сложил началото на поредицата „Тайният град“. Досега са излезли 23 романа от нея, като 5 от тях са написани в съавторство. През 2014 г. РЕН ТВ излъчва сериал по книгите. Други известни произведения на Панов са поредиците „Анклави“ (киберпънк) и „Херметикон“ (стиймпънк).


	Понякога войните започват съвсем делнично. От коли, паркирани на обикновена московска улица, изскачат мъже с автомати… и откриват ураганен огън по група невзрачни дребосъци с червени кърпи на главите. Разбира се, веднага настава паника. Минувачите се разбягват хаотично, а един от тях обръща масата на уличното кафене и се скрива зад нея, като прегръща раницата си.
	И постъпва правилно.
	Защото, за разлика от повечето граждани, Артьом знае много добре какво ще последва. Една от причините за започващото клане се намира именно в тази раница.
	Онова, което Артьом не знае, е, че в Тайния град войните избухват заради неудачници, но приключват с герои.
	Не знае, поне засега…
