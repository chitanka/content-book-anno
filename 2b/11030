	__Напрегнат британски инженер. Приключенски настроена американка. Задава се секси международен скандал.__
	Руби Милър е шокирана, когато шефът й съобщава, че я изпраща на продължителна командировка в Ню Йорк. Тя е сред най-обещаващите млади инженери в Лондон и е сигурна, че професионално ще се справи със задачата. Това, което я притеснява е, че ще трябва да прекара месец в работа с Найл Стела — изпълнителен директор на компанията и „най-сексапилният мъж на планетата“. Въпреки увлечението си по него Руби не е сигурна дали Найл въобще знае за съществуването й…
	Найл Стела мисли единствено и само за работата си. Кариерата е неговият живот и той до такава степен й се е отдал, че не забелязва нищо друго. Дори и жените. Докато в един прекрасен ден, без дори да подозира откъде му е дошло, се оказва на колене пред най-красивото момиче, което някога е виждал.
	Найл се е развел наскоро и по принцип не е човек, който се отпуска лесно. Но веднъж поставила си за цел да му помогне да преодолее притеснението си, за Руби няма връщане назад. Въпросът е дали връзката, която са изградили, ще приключи с края на пътешествието им?
