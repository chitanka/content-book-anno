	Авторът на „XIV колония“, „Заплахата на патриота“, „Легендата за Линкълн“ и още 10 романа с общ тираж над 21 милиона екземпляра.
	Те са преведени на 40 езика в 51 страни.

	През XIX в. орденът на Рицарите на Златния кръг е най-голямата и най-опасна организация в американската история. Тя си поставя грандиозни цели — да разшири границите на Щатите и да създаде нова империя. За да финансират плановете си, рицарите укриват откраднато злато и сребро за милиарди долари в тайници из цялата страна. Днес, 160 години по-късно, две фракции от същия орден издирват огромното богатство — едните, за да го използват за свои цели, другите, за да го запазят.
	Бившият агент от отряд „Магелан“ Котън Малоун неочаквано се оказва въвлечен в тази борба, без да подозира за истинската причина. Ситуацията се усложнява заради политическите амбиции на виден конгресмен и вдовицата на един сенатор, които имат собствени планове, свързани с ордена.
	„Изчезналият орден“ е приключение из мрачното минало на Съединените щати от майстора на историческия трилър Стив Бери.
