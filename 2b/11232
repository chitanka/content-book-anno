	__В този завладяващ трилър бивш агент трябва да поеме един последен случай, за да изчисти името си… и да спаси живота си.__

	Тя работеше за американското правителство, но малцина знаеха това. Експерт в своята област, тя бе една от най-строго пазените тайни на секретна агенция — агенция, която дори няма име. И когато те решиха, че вече не им е нужна, дойдоха за нея без предупреждение.
	Сега тя рядко се застоява където и да е и използва различни имена. Те са убили всеки човек, на когото тя се е доверявала, но нещо, което знае, все още я прави мишена. Те я искат мъртва — и то бързо.
	Когато нейният бивш ръководител й предлага шанс за спасение, тя разбира, че това е единствената възможност да оцелее. Но това означава да поеме една последна задача от старите си работодатели.
	За неин ужас информацията, до която се добира, я поставя в още по-кошмарно положение. Предстои най-тежката битка на живота й, а единственият й съюзник — мъж, с когото едва се е запознала — само усложнява шансовете й да оцелее. Дали ще успее да са скрие от опасността? Или ще трябва да използва уменията си по начин, за който не е и мечтала?

	__В първия си трилър световната сензация Стефани Майър („Здрач“, „Скитница“) създава страховита, но и впечатляваща нова героиня и сцени на главозамайващ екшън. И показва още веднъж защо е една от най-продаваните световни писателки.__


	Стефани Майър завършва университета „Бригъм Йънг“ с диплома по английска литература. Живее със съпруга си и с тримата си синове в Аризона.
	Прочетете повече за Стефани и другите й книги на stephaniemeyer.com.
