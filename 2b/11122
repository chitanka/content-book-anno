	Той гледаше на фенките както на частните самолети, на личните фитнес инструктори, шведските масажистки и лимузините с шофьори като тази, в която се возеше днес: те всички бяха екстри на занаята. Беше двайсет и девет годишен красавец, чийто последен филм беше отбелязал 250 милиона долара приходи само на вътрешния пазар. Получаваше много екстри.
	И току-що беше видял следващата — красива, руса, с тяло на момиче от корица на „Плейбой“.

	Вече четири години и половина Обри Гизел, треньор по американски футбол в Тексас, отчаяно търси убиеца на шестнайсетгодишната си дъщеря. И тогава среща своя стар приятел, адвоката Бек Хардин.
	След смъртта на съпругата си Бек напуска голямата чикагска кантора, в която работи, твърдо решен да отгледа своите две деца в родния си Фредериксбърг. Но тук не намира спокойното убежище, заради което е дошъл. Градът кипи от противоречиви интереси, от стари вражди и нови конфликти между местното население и мексиканските имигранти. А Обри Гизел подтиква Бек да се кандидатира на изборите за съдия, надявайки се, че с негова помощ ще отмъсти за дъщеря си. Бек печели изборите, но тази победа може да има фатални последици.

	Марк Хименес е новата звезда на юридическия трилър, откритие на агента на Джон Гришам.
