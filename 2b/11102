	Алистър Маклийн е автор, който не се нуждае от представяне — името и книгите му са широко известни в целия свят и завладяват читателите с великолепното повествование и с напрегнатите събития, пълни с остри конфликти и тайнственост.
	В изключително интересния роман „Влакът на смъртта“ той остава верен на себе си и поднася на читателите динамичен и пълен с неочаквани обрати завладяващ сюжет.
	В един есенен ден, запазен в пълна тайна, към Съвета за сигурност на ООН се създава организация за борба с международната престъпност — ЮНАКО. Една от нейните задачи е да открие и обезвреди голяма и безкомпромисна група престъпници, които търгуват с радиоактивни материали. Над Европа надвисва зловеща заплаха и всеки миг убийствената радиация може да я превърне в безлюден континент…
