	Тя току-що е завършила университет, дъщеря е на собственика на най-известното испанско светско списание. И мечтае да стане журналист. Израснала е сред елита на обществото, за който всяка седмица се пише по медиите.
	Една случайна среща в Париж води до първата значима задача в кариерата й. Тя поема статия за годежа на неустоимия английски херцог Нелсън Ноланд и неговата прекрасна, но непоносима италианска годеница Тереза Троти да Висконти.
	Със съветите на майка си и баба си, и най-вече с подкрепата на сестра си, тя иска да се докаже като журналист пред баща си. За да успее, младата жена трябва да се справи със ситуации, които подлагат на изпитание принципите, професионализма и вълненията на непокорното й сърце.
	„Каймакът на обществото“ е роман, който разкрива с хумор и остроумие недостъпния свят, за който обикновено четем в светските хроники.

	Мамен Санчес покори сърцата на читателите с романите си „Щастието е чаша чай с теб“, „С вкус на прясна лимонада“ и „Забранява се неверието в съдбата“.
	Този е най-очарователният й роман.
