	Интригуващ, заплетен сюжет с невероятни обрати!

	Джемър Дейвис се занимава с разследване на самолетни катастрофи. Изчезването на един малък самолет над джунглата в Колумбия е статистическа трагедия, но… този път с една ужасяваща подробност — дъщерята на Дейвис, която е на стаж в Южна Америка, фигурира в списъка на пътниците.
	Разстроеният баща заминава за Богота и с гръм и трясък се включва в следствието. Мястото на катастрофата е открито и става ясно, че не може да има оцелели. Но с напредване на разследването някои факти започват да озадачават Дейвис. Двамата пилоти са били застреляни преди разбиването на самолета, а с тях и един пасажер. А когато се установява, че телата на двама пътници не са открити, възникват подозрения за отвличане и започва търсене на изчезналите.
	Дейвис открива и още по-зловещ заговор зад катастрофата — заговор, който стига до най-високите нива на властта във Вашингтон.
	Но какво общо има дъщеря му с всичко това?

	Високоскоростен приключенски трилър, преливащ от напрежение. Интелигентно написан въз основа на внимателни проучвания.
