	СЕГА СМЪРТТА Я ИСКА ОБРАТНО.
	МРАЧНА, ФАНТАСТИЧНА ИСТОРИЯ ЗА ТОЗИ… И ЗА ПОДЗЕМНИЯ СВЯТ.

	Пиърс се опитва да се върне към познатия й живот отпреди инцидента, но й е много трудно и се чувства едновременно част от този свят и отделена от него. Все пак тя никога не е сама, защото някой постоянно я наблюдава. Невъзможно е да избягаш от царството на мъртвите, когато някой там те иска обратно.
	Сега тя се премества в друг град. Може би ще успее да започне на чисто в новото си училище. Може би ще престане да се страхува толкова много.
	Но не може. Защото дори тук той я открива. Отчаяно иска да я върне обратно. Пиърс знае, че той не е ангел хранител и тъмният му свят не е раят, но тя не може да остане настрана. Особено след като той се появява винаги когато най-малко го очакваш, но винаги когато Пиърс има най-голяма нужда от него.
	Ако тя си позволи да продължи нататък, може да се озове обратно на мястото, от което се бои най-много — в подземния свят.
