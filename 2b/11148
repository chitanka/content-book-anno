	Не е лесно да се опише тази книга, тъй като в нея текат върволици от случки, нанизани с макар и познати ни вече герои като зли вълци, красиви русалки и улични музиканти. Авторът им, Ханс Беман умее да опише несравнимо колоритно и по чудотворен начин фентъзи света на героя си Лаушер — свят на чудеса, митове и легенди; свят, изпълнен със загадъчни образи и истории, които впускат читателя в приключенски авантюри на размисъл за любовта и омразата, доброто и злото, за действителността и илюзията, за вслушването в себе си, търсейки края на някаква цел, чието начало се таи там някъде в бездната на живота.
	„Камък и флейта“ е приказен роман, но освен такъв, той е и от типа Артуров — романи, които се фокусират върху един-единствен герой, като го прекарват през множество перипетии. Това е и история, съчетаваща форми на приказката, забавната случка и сагата. Човек не знае на какво повече да се наслади: на преливащата фантазия на автора, на описателния му език, който до последно засилва напрежението у читателя, или на умело изградения сюжет.
	Лаушер, синът на Гросер Брюлер, прилича по-скоро на дядо си Занфтер Фльотер. Той наследява камък, който сияе пъстроцветно, и една сребърна вълшебна флейта, чиято песен манипулира хорските постъпки. Освен това един стар каменотърсач му подарява парче от корен на кедър, което вдъхва на притежателя си смелост в опасни ситуации. Тези три дара трябва да помогнат на Лаушер да намери призванието в живота си. От този миг насетне той прави всичко възможно да напасне вълшебните предмети към прищевките си. Но освен различните фентъзи приключения, той често понася поражения, които оставят у него следи, до мига, в който постига целта си.
C>
	„Завладяващо пътешествие — алегория към просветлението. Това е немският аналог на Властелинът на пръстените! Един от емблематичните примери на фентъзи жанра!“
@	Publisher’s Weekly
C$

	Ханс Беман, (1922 — 2003 г.), завършва музикални науки и германистика. Първите си творби той е публикувал през седемдесетте години под псевдоним, докато през 1983 г. написва „Камък и флейта“ — една от култовите книги на фантастичната литература, преведена в много страни по цял свят.
