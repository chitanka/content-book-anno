	„Знай, о, принце, че след като океаните погълнаха Атлантида с блестящите й градове и синовете на Ариас се възвисиха, дойде епоха, която е трудно да си въобразиш, епоха на сияйни кралства, пръснати по света подобно на синя мантия под звездите: Немедия, Офир, Бритуния, Хиперборея, Замора… Но най-гордото от всички бе Аквилония, върховен властник на мечтания Запад. Натам отиде Конан от Кимерия, чернокос, навъсен, с меч в ръка, крадец, разбойник, убиец, изпълнен с бездънна меланхолия, но и с неутолима страст, за да стъпи по обсипаните със скъпоценни камъни тронове с обутите си в сандали нозе.“
