	Всичко започна като обикновен грип…
C>
	Даниел Кала вплита достоверно наука и медицина в един стремителен, кошмарен трилър, който е още по-плашещ, защото може да се случи наистина.
@	Тес Геритсън, авторка на „Body Double“
C$
C>
	Кала е като същинска ракета. Той оглави класациите с трилър, който ще ви грабне от първата страница и никога няма да ви пусне.
@	Кейт Аблоу, автор на „Психопатът“
C$
	Доктор Ноа Халдейн знае, че на човечеството предстои да се сблъска с нов убийствен грип, като онзи, предизвикал голямата епидемия от 1919 г., убила над двадесет милиона души за по-малко от четири месеца. Така че, когато от Китай пристигат новини за мистериозен нов грипен щам, той предчувства неприятности.
	Скоро д-р Халдейн открива, че новата болест е много по-смъртоносна от ТОРС и убива един на всеки четирима заразени, без значение от тяхната възраст и здравословно състояние. И докато той и неговите колеги се борят отчаяно да овладеят избухването на епидемия, грипът се разпространява в Хонконг, Лондон и дори Америка.
	Във времето, когато до всяка точка на света има по три-четири пътнически полета, вирусът пътува много по-бързо отколкото грипът от 1919.
	__Особено когато някой го разпространява умишлено…__
C>
	„Пандемия“ е тотално завладяващ роман, един от онези рядко срещани трилъри, създаващи сценарий, който не само е възможен, но е и ужасяващо реален.
@	Дъглас Престън, автор на „Relic“ и „The Codex“
C$
C>
	Най-сетне! Нов автор на трилъри, достоен да бъде сравняван с Лъдлъм, Демил и Льо Каре. Това е не просто страхотно четиво, а и реална заплаха.
@	Бевърли Суърлинг, автор на „City of Dreams: A Novel of Nieuw Amsterdam“ и „Early Manhattan“
C$
