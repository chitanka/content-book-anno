	Карин Слотър (р. 1971 г.) е американска писателка на криминални трилъри. Произведенията й са бестселъри на „Ню Йорк Таймс“ и са преведени на 36 езика, а общият им тираж надхвърля 35 милиона. До момента е издала 16 романа, част от които са дебютирали под номер 1 в класациите за най-продавани книги във Великобритания, Германия, Холандия и Австралия. Два от романите й са били номинирани за отличието на Асоциацията на криминалните писатели и за наградата „Едгар“.


	Деветнайсетгодишната Джулия Каръл изчезва безследно и това съсипва семейството й. Родителите й се развеждат, а сестрите й спират да си говорят.
	Сега, четвърт век по-късно, изчезва друго момиче, а съпругът на Клеър — най-малката дъщеря на семейство Каръл — е убит по време на нелеп инцидент.
	Клеър е убедена, че двата случая са свързани, но единственият човек, към когото може да се обърне за помощ, е Лидия — сестрата, която не е виждала от 20 години.
	Какво е общото между изчезването на една тийнейджърка и убийството на мъж на средна възраст?
	Двете сестри решават да потърсят отговор в миналото. И когато се заравят в него, попадат на тайни. Тайни, които са разрушили семейството им… и неочакван шанс за изкупление и отмъщение.


	Красиви момичета е завладяващ и смразяващ психотрилър, в който изразът „нещата не са такива, каквито изглеждат“ добива нови измерения. През октомври 2015 романът е обявен от Амазон за „книга на месеца“, а Лий Чайлд го харесва толкова много, че го нарича „книга на годината“.
C>
	Не искам да пропускам нито една нейна книга.
@	Джилиан Флин
C$
C>
	Нейните персонажи, сюжет и задъхано действие са без аналог в жанра.
@	Майкъл Конъли
C$
C>
	Смайваща книга… Не мога да си представя по-добър роман.
@	Джефри Дивър
C$
