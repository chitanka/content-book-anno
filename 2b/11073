	__Финалист за наградата „Локус“!__

	Кенгуру е добре обучен и опитен в шпионския занаят, разполага с най-авангардни технологии и ръси щедро шегички, които само той смята за остроумни. Но от всички останали го отличава „джобът“, който всъщност е портал към празна, привидно безкрайна паралелна вселена. В целия свят единствен Кенгуру може да отваря този портал и го мъчат подозрения, че още не са го изритали от службата само за да се възползват от неговата свръхспособност.
	След като се оплесква за пореден път при изпълнение на задача, го напъждат в задължителен отпуск и го пращат на междупланетна екскурзия до Марс. Той опитва да извлече поне мъничко удоволствие от изгнанието си. Но двама от пътниците са намерени мъртви и Кенгуру се намесва с риск да провали прикритието си. Оказва се, че не е единственият шпионин на кораба. Натъкнал се е на заговор, който застрашава всички в Слънчевата система. Трябва да предотврати ужасна беда, която ще взриви крехкия мир между Земята и Марс след Войната за независимост.
	Екскурзиите са толкова забавен и приятен отдих…

	__Забавно високотехнологично приключение с герой, който не губи чувството си за хумор!__
