	Хладно. Кръвен. Трилър.

	„… ние сме магьосници от ново поколение — каза Китана. — И сме по-силни от вас.“

	Като че ли не бяха достатъчно проблемите в магическия свят, а сега и светът на смъртните трябваше да се включи. Хора, подбрани на случаен принцип, или може би не, са заразени с… магия! Но това не е най-лошото… Оказва се, че Скълдъгъри и Валкирия ще трябва да се борят не само срещу обичайните заподозрени, а и срещу някой със сила много по-голяма от тяхната.

	Преди да напише детския си роман за детектив-скелет с вкус към хубавите дрехи, Дерек Ланди става автор на два сценария — на филм със зомбита и на кървав трилър, където всички умират. Притежател на черен колан по карате кенпо, той е обучил в самозащита безброй деца с надеждата да събере своя собствена армия от бойни мъници. Той е уверен, че всички те чакат да ги призове срещу враговете си (той всъщност няма врагове, но е сигурен, че ще се покажат рано или късно).
	Дерек живее в покрайнините на Дъблин, а причината сам да си пише биографията в тези редове е, за да може най-после да говори за себе си в трето лице, без, да изглежда надут или ненормален.
