	Лейди София Барнс не приема НЕ за отговор. Особено когато броди из долнопробните квартали на Лондон… облечена като мъж.
	Мисията на Софи е да се бори за правата на бедните, злочестите и… служителите в публичния дом на Мадам Хартли. Тя не се притеснява от престъпниците, които ще срещне по пътя си, защото е овладяла изкуството на измамата — включително и това да носи панталон. Сега Софи държи съдбата си в собствени ръце, заедно със зареден пистолет. Нуждае се само от някого, който да я научи да го използва, и тя вече се досеща кой ще бъде това — граф Куинт, мъжът, разбил сърцето й преди години.
	Последното нещо, от което Деймиън Бийчъм, граф Куинт, се нуждае в този момент, е някой да наруши усамотението му. Особено красивата и дразнеща жена, която сега се появява на вратата му с абсурдна молба. Планът на Софи е също толкова безумен, колкото и битката на Деймиън с вътрешните му демони, но все пак скоро Куинт ще се убеди, че би направил всичко, за да я защити.
