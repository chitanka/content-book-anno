	ВРАГЪТ НЕ Е НЯКОЙ ДРУГ. ВРАГЪТ СМЕ САМИТЕ НИЕ.
	Те са тук долу, те са там горе, никъде ги няма. Искат земята за себе си, искат да е за нас. Дошли са да ни заличат, дошли са да ни спасят.
	Истината отвъд гатанките: Каси беше предадена. Рингър също. Зомби. Фъстъка. Всичките седем милиарда и половина души, живели на нашата планета. Предадени първо от Другите, а после от самите себе си.
	В тази последна книга от трилогията „Петата вълна“ е време оцелелите човеци да направят най-съдбоносния си избор. А именно да решат кое е по-важно: да се спасят… или да спасят това, което ни прави човеци.


	Авторът Рик Янси е автор на поредицата „Петата вълна“, която е включена в списъка на бестселърите на Ню Йорк Таймс, както и на няколко романа за възрастни и на мемоарите Confessions of a Tax Collector. Първият му роман за юноши The Extraordinary Adventures of Alfred Kropp е бил сред финалистите за наградата „Карнеги“. През 2010 година неговият роман The Monstrumologist получава почетната награда Майкъл Л. Принц, а поредицата The Curse of Wendigo, е финалист за наградата на Лос Анджелис Таймс. Когато не пише, не мисли за писане и не пътува из страната, за да говори за писане, Рик прекарва времето си със семейството си.
