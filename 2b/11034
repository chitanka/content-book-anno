	В играта на архангелите смъртните плащат цената…
	В един свят на красота и жажда за кръв, в който ангели властват над вампири и смъртни, ловецът Елена трябва да намери архангел предател. Това е задача, с която малцина биха се нагърбили, но за пленителната млада жена няма невъзможни неща. Особено когато поръчението идва от загадъчния Рафаел — смъртоносно същество, отбягвано от всички. Елена знае, че провалът не е вариант, дори мисията й да е невъзможна. Скоро обаче красивата жена открива, че стои на ръба на бездна. Кошмарът на зверските убийства, пред които е застанала, не може да се сравни с ужаса, който изпитва пред насладата от докосванията на Рафаел. Защото, въпреки че привличането между двамата не може да бъде спряно, тя не е сигурна, че е готова да плати цената за него.
