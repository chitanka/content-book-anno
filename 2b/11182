	__Готови ли сте за още една книга, наситена с още повече побъркани престъпници и още по-забавен хумор?__
	__След „Уиски сауър“ и „Блъди Мери“, „Ръждив пирон“ е най-новият от зашеметяващите коктейли с участието на Жаклин „Джак“ Даниелс.__

	Лейтенант Джак Даниелс от чикагската полиция се завръща издокарана в своето Армани и отново попада в центъра на разследване на жестоко убийство. В хода на разследването тя и партньорът й откриват гробница с жестоко измъчвани жертви и тръгват по следите на цяло семейство побъркани садисти и мазохисти. Но в задъханата надпревара Джак остава сама и на всяка следваща крачка става ясно, че всъщност преследваната е тя. Развръзката е зашеметяваща. Всичко е за отмъщение, а враговете й са намерили перфектният начин — като посегнат на нейните приятели и близки. За да се справи с безнадеждната ситуация, на Джак отново се налага да преодолее чувствата си и да се превърне в корав полицай…
C>
	Разтърсва, смразява, предизвиква истеричен смях… Конрат ни кара да потръпнем и да се забавляваме.
@	Тес Геритсън, автор на „Грешникът“
C$
C>
	Дж. Е. Конрат буквално закова в десетката! „Ръждив пирон“ е всепоглъщащ трилър, опияняваща смесица от ужас и смях.
@	Джулия Спенсър-Флеминг, автор на „Всички сме смъртни“
C$
C>
	От прецизно изградени характери до сюжет, изпълнен с повече коктейли от тези на пияница на купон, Дж. Е. Конрат е забъркал още един пристрастяващ и изпълнен със съспенс роман, който ще накара читателите да преглъщат жадно и да искат още и още.
@	Гейл Линдс, автор на „Последният шпионин“
C$
