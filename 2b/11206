	„Пътепис“ (Seyahâtnâmesi) е десеттомен ръкописен труд на прочутия османски пътешественик от XVII век Евлия Челеби, в който той описва своя живот и пътешествия из земите на Османската империя, Руското царство и Ерцхерцогство Австрия. Въпреки преувеличенията, съпътстващи разказа, трудът на Евлия Челеби се счита за основен източник по отношение на бита и културата, както и начина на живот в Османската империя от онова време.
	Печатното издаване на Пътеписа в Турция започва през 1896 г. и завършва в 1938 г.
	Съвместното издание на Института за балканистика при БАН и Издателството на Отечествения фронт от 1972 г. съдържа откъси от томове 6, 7 и 8 на Пътеписа, засягащи България в границите на Османската империя през XVII в. Преводач, съставител, редактор и автор на предговора е Страшимир Димитров.
	В това електронно издание са направени някои технически поправки и са добавени няколко пояснителни бележки.
