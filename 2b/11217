	___Завладяваща романтична история за почитателките на Сюзън Елизабет Филипс___

	По всичко изглежда, че Емили Уилсън е постигнала американската мечта: първият й роман се превръща в бестселър, а скоро след това се омъжва за успял и привлекателен адвокат. Десетина години по-късно обаче тя все още не може да напише втората си книга, а съпругът й я изоставя заради друга жена.
	С надежда да излекува разбитото си сърце, Емили заминава на гости при леля си, където като дете е прекарвала летата. Закопняла за свежия океански въздух и аромата на домашна храна, младата жена пристига на остров Бейнбридж. Вместо обаче да намери така жадуваното усамотение, тя попада във вихъра на бурни емоции и дълго пазени тайни. Когато в нощното си шкафче открива дневника на жена на име Естер, младата писателка е завладяна от драматичната й изповед. Емили е твърдо решена да разбули мистерията около съдбата на Естер, защото вярва, че това ще доведе до собственото й емоционално изцеление.
	Но дали жителите на острова искат тя да се рови в миналото?
