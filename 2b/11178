	Шест седмици преди да стане първата жена, оглавила британските тайни служби, Амилия Левин изчезва. Безследно.
	МИ6 не помни по-голяма криза от десетилетия. Няма искания за откуп, няма сведения от партньорски служби, няма сигнали, че бъдещата шефка на разузнаването е преминала на противниковата страна.
	Ако новината се разчуе, последствията ще са катастрофални. Но за несправедливо отстранения след операция в Кабул агент Томас Кел невероятната ситуация предлага възможност за реабилитация. Бившите му работодатели се обръщат към него с настояване да я издири. Незабавно. Защото я познава най-добре.
	Търсенията му го отвеждат във Франция и Северна Африка, където Томас открива дълбоко скрита в миналото на Амилия тайна. Тя би могла да застраши националната сигурност на Англия. Както и живота на Томас Кел.
