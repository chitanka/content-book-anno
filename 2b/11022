	Шугър Уолъс е красива млада жена, която води номадски начин на живот. Всяка пролет тя се мести да живее в нов град, а единствен спътник е любимият й кошер с пчели, завещан й от нейния дядо. Когато пристига в Манхатън, животът на обезсърчените обитатели на „Флорес стрийт“ 33 започва да се променя. Любовта връхлита в сърцата и домовете им, но напуска самата Шугър. Докато един бездомник и една кралица не се намесват. Изглежда, любовта отново витае във въздуха, но докога ще бъде там?

	Сара-Кейт Линч е родена в Нова Зеландия. Автор на повече от 10 романа, издадени в Германия, Италия, САЩ, Австралия и др. Поддържа постоянна рубрика в популярното женско списание „Womanʼs day“.
