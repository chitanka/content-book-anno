	Тяло на ангел. Сърце на смъртна.
	След една година в кома, ловецът на вампири Елена се събужда променена… Целувката на нейния любим Рафаел я е превърнала от човешко същество в ангел с черни криле. Трансформацията й съвсем не означава, че тя е в безопасност — напротив, привлякла е вниманието на кошмарни врагове.
	Елена е въвлечена в напълно непознатия свят на безсмъртните — свят на спираща дъха красота, нечовешка сила и ужасяваща жестокост. Трябва да се учи в движение как да бъде ангел, без да изгуби човешкото си сърце, как да бъде с Рафаел, без да изгуби себе си. Властният архангел я смята за своя собственост, а тя не обича да се подчинява. Желае любимия си до безумие, но иска и да му припомни как се изпитва състрадание. Дали любовта на една жена ще успее да направи студения безсмъртен по-човечен?
