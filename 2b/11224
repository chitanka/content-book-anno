	_Дълбоко емоционална и затрогваща книга, която ще разтопи сърцето ви!_

	Когато 23-годишната студентка Тейт Колинс отива да учи в Сан Франциско, още първата вечер пътят й се пресича с този на пилота Майлс, приятел на брат й. Той е мълчалив, никога не се усмихва и очевидно таи голяма болка в себе си.
	Това не е любов от пръв поглед. Те едва ли биха могли да станат и добри приятели. Единственото общо, което Тейт и Майлс имат помежду си, е взаимното им привличане. Уговорката за неангажиращи срещи ги устройва идеално, защото той не иска любов, а тя няма време за нея. И нещата биха могли да се получат, стига Тейт да се придържа към единствените две правила на Майлс:
	1. Никога не питай за миналото.
	2. Не очаквай бъдеще.
	И двамата си мислят, че могат да се справят, но тогава минало и бъдеще се преплитат…

	Две поредни години (2015 и 2016) книги на Колийн Хувър са избирани от читателите за __роман на годината__ (категория „Романтика“) в __Goodreads Choice Awards.__
C>
	„Рядко оценявам книга с шест звезди (всъщност, това ще бъде първият път, в който го правя тази година), ала истината е, че тази книга ми даде много повече, отколкото бих могла да очаквам. Историята е затрогваща, стилът — великолепен, а начинът, по който всичко беше вплетено заедно, просто спира дъха.“
@	Отзив от читател
C$
