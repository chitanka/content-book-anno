	Двама федерални агенти от американско-мексиканската граница вземат на мушка бос на картел.
	Наричат го Кучийо — Ножа. Не защото убива с нож — разполага с предостатъчно хора за тази работа — а защото умът му е остър като бръснач. Мексиканското правителство води война с наркокартелите и за да оцелееш, ти трябва мозък. И Кучийо не просто оцелява, а процъфтява. Но когато започва да реже твърде дълбоко, службите на Съединените щати и на Мексико се намесват, за да затъпят ножа.
	П. З. Еванс и Алехо Диас знаят, че Ножа възнамерява да атакува автобус с туристи в Сонора, и че ще трябва да заловят или убият Кучийо, за да му попречат. Ножа има една слабост — редките стари книги. За да унищожат империята на злото на интелектуалеца, двамата полицаи ще трябва да се обърнат към библиофила в него.
