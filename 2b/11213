	В този пленяващ нов съдебен трилър от носителя на наградата „Едгар“, автора на „Опасна игра“, невинен мъж се страхува, че несъзнателно е участвал в убийство.
	„Опасна игра“, първият роман на Дейвид Елис, получи възторжени похвали и грабна една от най-жадуваните награди за популярна белетристика — наградата „Едгар“ за най-добър първи роман.
	В „Доживотна присъда“, втория роман на Елис, действието се развива в неназования Чикаго, в един византийски свят на голямата политика, пълен с отмъщение и обещания, с амбиции и опозоряване. Джон Солидей, юридически съветник на могъщ щатски политик, с когото е приятел от юношество, най-неочаквано е притиснат от закона за нещо, което не е извършил — обвинен е в убийство.
	Тогава Солидей с тревога открива доказателства, които го свързват с друго престъпление, което смята за заровено преди много години — смъртта на млада жена, която той среща за кратко като тийнейджър. Солидей, на когото по онова време му се губят моменти, е признат за невинен по време на изслушването при закрити врати. Сега две от другите момчета, разпитвани тогава, излизат на сцената по начин, който изключва мисълта за съвпадение. Солидей знае, че някой е излъгал за случилото се през 1979 година — и се опасява, че същият този някой може да се облагодетелства от неговото осъждане. Но кой?
	Миналото на Солидей, както онова, което си спомня, и онова, което подозира, никога не се е сгромолясвало върху него с такава сила — а то може дори да го остави без бъдеще.
C>
	„Дейвид Елис е запознат с нюансите на политиката в големия град и как да я вплита в интригуващо и завладяващо загадъчно убийство. «Доживотна присъда» комбинира решителното чувство за политическа надпревара за висок пост и пропития с напрежение трилър, който те държи нащрек и ти поднася край, който най-малко си очаквал.“
@	Рам Емануел, американски конгресмен и бивш помощник на президента Бил Клинтън
C$
C>
	„В «Доживотна присъда» Елис смесва света на политиката и света на престъпността в разказ, който грабва вниманието на читателя и го държи до края. Драмата в съдебната зала е реалистична и напрегната, а романът увлича и стига до изненадващ завършек.“
@	Дик А. Дивайн, адвокат от Кук Каунти Стейт (Чикаго)
C$
C>
	„Носителят на «Едгар», Дейвид Елис, ни поднася нов стилен и сложен роман. Той внася свеж израз и дълбочина в жанра съдебен трилър. Настанете се в удобно кресло и се пригответе да останете будни до късно.“
@	Шелдън Сийгъл, автор на „Престъпен замисъл“
C$
C>
	„“Доживотна присъда" е страхотна смесица от съдебна драма, политически скандал и криминален разказ. Неговият град в стил Чикаго е наситен с интересни, колоритни герои, въвлечени в престъпления и интриги. Театърът на съдебния процес е автентичен и динамичен. Всеки любител на големи криминални дела или загадъчни убийства ще хареса тази книга."
@	Бил Кункъл, бивш първи помощник-адвокат от Кук Каунти Стейт и водещ прокурор по делото срещу серийния убиец Джон Уейн Гейси
C$
