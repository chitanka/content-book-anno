	_Най-силната любов._
	_Най-силната болка._
	_Една истинска история._

	Джесика е на седемнайсет, наслаждава се на живота и гледа напред в многообещаващо бъдеще. Тогава среща Дани — самонадеян двайсетгодишен красавец, роден в Атланта. С Джесика е свършено — тя лудва по него, но не само заради външния му вид. Около Дани витае мрачна тайна.
	Постепенно момичето успява да надникне зад фасадата на младия мъж и да стигне до неговата същност. Отварят се бездни: Дани носи дълбока травма от детството и — далеч от близки и родина — се бори за нормален живот.
	Въпреки всички трудности и противно на всякакъв разум, между двамата възниква и луда страст, но и дълбока обич. А при Дани не само миналото е мрачно. Белязано е и неговото бъдеще. Започва луда надпревара с времето…
	Една история за приятелство, смелост, доверие и силата да се откажеш. Една истинска история от началото до края.


	Джесика Кох е родена през 1982 г. в Лудвигсбург. Започва да пише още като ученичка. През есента на 1999 г., в началото на обучението си по техническо чертане, среща Дани, американец с немски корени. С него изживява историята, описана в „Толкова близо до хоризонта“. Минават почти тринайсет години, докато се осмелява да публикува ръкописа си. Джесика Кох живее със съпруга си, сина си и двете им кучета в околностите на Хайлброн.
