	Благодарение на вранегласия Коу градът Блекстоун изглежда най-сетне свободен от дълго спотаявалото се в него зло. Но колко траен е мирът?
	Всичко започва с един мистериозен камък — опасно наследство на Коу от майка му, което съдържа тайна сила и в никакъв случай не бива да попада в грешните ръце. Майката на мухите е решена на всичко, за да го притежава — а тя е могъща дивогласа, която се кани отново да въвлече града в престъпления и хаос.
	Коу трябва да събере целия си кураж — както и всички приятели, които съумее да открие, за да се изправи срещу най-зловещата сред всички злодеи. Очакват го мрачни тайни от миналото; както и неизбежна смъртна опасност… и всеки може да се окаже предател…
