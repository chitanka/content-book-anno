	Две десетилетия, седем любовни писма и една отдавна забравена любов…
	Месеци преди четиридесетия си рожден ден някога успешната рекламна дизайнерка Саманта е безработна, с купища дългове и с провален брак. Тя трябва да вземе няколко съдбоносни решения, за да рестартира живота и сърцето си. Всичко изглежда безнадеждно, докато не открива седемте романтични и прочувствени писма от Жан — Люк, чаровния французин, с когото е прекарала един незабравим ден в Париж преди две десетилетия. Бърза справка в Google й помага да го открие, за да разберат двамата, че годините и разстоянието не са угасили страстта, която изпитват един към друг. Саманта осъзнава, че внезапният й полет до Франция, за да се срещне отново с мъжа, когото познава от 24-часов горещ флирт, е лудост — но точно това е лудостта, за която е мечтала цял живот…
	„Седем писма от Париж“ разказва затрогващата и вдъхновяваща действителна история на своята авторка Саманта Веран — една смела жена, която си дава шанс да започне отначало и се научава да слуша сърцето си.
C>
	„Седем писма от Париж“ е приказка от реалния живот. Ще бъдете запленени от тази романтична изповед на американската Пепеляшка за нейния шармантен френски принц.
@	Елизабет Бард, писател
C$
C>
	„Седем писма от Париж“ е триумф на любовта над културните различия и дистанцията на времето.
@	Хилъри Рейл
C$
C>
	Чудно увлекателен и симпатично откровен. Този съдбовен романс между Саманта и Жан — Люк е един от любимите ми мемоари, свързани с Париж. Обожавам го.
@	Саманта Брик
C$
C>
	„Седем писма от Париж“ на Саманта Веран поднови вярата ми в силата на истинската любов и ме накара да повярвам, че чудеса се случват!
@	Джейми Кат Калъп
C$
C>
	Представете си една вечно неуверена Пепеляшка, отритнала своя Чаровен принц. Двайсет години по-късно животът й е стигнал задънена улица, но когато в него избухва коктейл „Молотов“ от разкаяние, любопитство и възможностите на интернет, тя успява да избяга от неизменния затвор на личните си терзания. „Седем писма от Париж“ е възхитително животоутвърждаващо свидетелство за способността на любовта да променя всичко, както и за трайното опиянение, предизвикано от Франция и сексапилните французи.
@	Джо Мийдър
C$
C>
	Вдъхновяваща и прочувствена, тази книга показва, че никога не е твърде късно да промениш посоката на живота си. Историята на Веран свидетелства как, ако намериш смелостта да следваш сърцето си и да поемеш голям риск, когато се чувстваш в капан, това може да те изведе на правилния жизнен път.
@	Холи С. Корбет
C$
	Саманта Веран е страстна пътешественичка, любителка на виното — според нейните собствени твърдения — и заклет, макар и от време на време необичаен майстор на френската кухня. Живее в Южна Франция, където има възможност да се отдаде на любимите си занимания, освен това е омъжена за секси французин, специалист по космическите науки, с когото се е запознала през 1989 г., но в продължение на двайсет години не му е обръщала никакво внимание.
