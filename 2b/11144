	Дори децата обичат страшните приказки, но Гастон Льору се е погрижил за възрастните. Ужасиите, които ни поднася авторът, създал „Тайната на жълтата стая“, са доста кървави и подправени със солидна доза черен хумор. Не бива да приемаме нещата буквално — наистина някои от героите на тези разкази губят крайниците си, други главите си, ала единствената грижа на писателя е четящият да не изгуби доброто си настроение.
