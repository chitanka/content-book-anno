	Нора Синклер е красива, интелигентна, забавна и… смъртоносна. Изявен вътрешен дизайнер, тя обича само най-доброто и е готова на всичко, за да го получи. Нора е не само грижовна и сексапилна съпруга на известен писател, но и изкусителна годеница на млад, преуспяващ банкер. Когато двойственият й живот става прекалено рискован, а банковата й сметка изтънява, настъпва мигът за избор на жертвата. И всичко е наред, докато на прага й не се появява зашеметяващият застрахователен агент Крейг Рейнълдс, твърдо решен да разреши загадъчната смърт на годеника й. Но дали Крейг търси справедливост, или следва собственото си фатално увлечение?
