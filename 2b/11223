	Погребан страх.
	Забранена любов.
	Всяка тайна е злополука, чакаща да се случи.


	Сезонът на злополуките е част от живота на 17-годишната Кара, откакто се помни. Всяка година към края на октомври се случва нещо — семейството на Кара става необяснимо податливо на инциденти. Когато това време наближи, те прибират ножовете надълбоко в шкафове, покриват острите ръбове на масите и изключват електрическите уреди… но злополуките ги следват навсякъде.
	Защо са така прокълнати? И как могат да се спасят? Кара започва да задава въпроси и дълбоко пазените семейни тайни изплуват на повърхността. А тази година сезонът на злополуките ще счупи нещо повече от кости…


	Опияняващ, опустошителен, мрачен и напрегнат — сезонът на злополуките е тук.


	Мойра Фоули-Дойл е наполовина французойка, наполовина ирландка и живее в Дъблин заедно със съпруга си, двете им дъщерички и старата котка. Френската половина на Мойра обича червено вино и мрачни книги, където всички умират. Ирландската й половина обича щастливия край. _„Сезонът на злополуките“_ е нейната първа книга.
