C>
	„Стъклен град“ е класически трилър, дълбок, поглъщащ и редуващ моменти на тихо напрежение и задъхващо действие.
	Индридасон е на път да се превърне в една от най-ярките звезди в небосвода на този жанр.
@	Джон Конъли
C$
	Когато един самотен 70-годишен старец е убит в апартамента си, инспектор Ерлендур получава задачата да открие убиеца. Следите са малко — загадъчна бележка с три думи и снимка на гроба на младо момиче. За да разреши случая, Ерлендур трябва да отвори отдавна изстиналото досие на неразкрито престъпление и да разбере как е свързано то със смъртта на убития човек.
	Мотивите на убиеца, изнасилванията на жени отпреди много години, както и информацията за наследствени заболявания в Исландия, които се предават само от мъжете, постепенно разкриват на детектива истинската причина за убийството — „стъкления град“, скрит зад реалния. А неговите „жители“ знаят отговорите на всички въпроси, които го измъчват.

	Книгите на А. Индридасон са преведени на над 10 европейски езика. Той е двукратен носител на наградата Glass Key за най-добър скандинавски роман и на Gold Dagger за 2005 г.
C>
	„Завладяваща и психологически сложна криминална драма.“
@	Каталог
C$

	Арналдур Индридасон е роден през 1961 г. Работил е в един от исландските вестници първо като журналист, а след това, в продължение на дълги години, като критик. Печели Наградата за криминална новела на северните страни за „Стъклен град“ и я спечелва повторно за втората част на книгата „Гробна тишина“, която е удостоена и с престижната награда „Златен кинжал“. Авторът живее в Рейкявик, Исландия.
