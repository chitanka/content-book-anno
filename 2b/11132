	__СЕНЗАЦИОНЕН ДЕБЮТ НА ГОДИНАТА В 27 ДЪРЖАВИ__
	Ако можех да се върна във времето, за да променя съдбата си…
	Том живее в бъдещето, в което всички фантастични блянове са реалност. Но между летящите коли, подвижните тротоари и всеобщото изобилие той се чувства някак гладен и ненужен.
	Участието му в експеримент с пътуване във времето го вади от апатията и го захвърля в нашата 2016 г., която за Том изглежда като стара пожълтяла картичка. Когато обаче открива смайващите версии на своето семейство и една жена, която (представете си) го е чакала, предчувствайки появата му, Том е изправен пред разкъсващ избор… Дали да се върне в своята утопична вселена, или да продължи (наново) в нашата сбъркана и непредсказуема реалност…
	Търсенето на отговора го пренася през държави, континенти и времеви линии в стремежа да разбере най-сетне кой всъщност е и какво трябва да е неговото — нашето — бъдеще.
	„Всички наши грешни дни“ е за версиите на самите нас, които променяме и в които отрастваме във времето. Това е история за приятелство и семейство, за неочаквани пътувания и алтернативни пътища и за любов в множеството й форми. Изпълнен с хумор и сърдечност, наситен с прозрение, разбиране и напрягаща ума изобретателска дарба, този роман дава знак за идването на нов голям талант.

	Илан Мастаи е роден във Ванкувър и живее в Торонто с жена си и децата си. Пише сценарии за филми. Това е първият му роман.
