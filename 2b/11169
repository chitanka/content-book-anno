	Да обичаш, понякога не е достатъчно.

	Антония е обикновено момиче от малко градче в Южна Италия, което мечтае да напише книга. Тя пристига в Милано, за да сбъдне мечтата си, и започва работа в книжарница. Големият и сив град обаче не й допада, докато не среща издателя Виторио. Той е толкова привлекателен и различен от нея: жизнен, магнетичен и… безкомпромисен. Антония е очарована от него и света, който й разкрива. Двамата прекарват по цели нощи, разговаряйки за книги и филми. Те обикалят живописното крайбрежие на Лигурия с мотора му и се наслаждават на близостта си във Вечния град.
	Тя се влюбва до полуда, но усеща, че нещо не е наред. Виторио е непостоянен, ту се появява, ту изчезва, не обича да прави планове и не може да й обещае нищо. Също като героинята от романа си, Антония е принудена да се съобразява с неговите капризи и да крие страховете си. Докато не осъзнава, че той е един егоцентричен човек, който отрича възможността за щастие.
	Ще успее ли Антония да го накара да повярва в любовта?

	Клаудия Серано е родена в Бари през 1984 г., завършила е италианска филология и е носителка на няколко награди за журналистика. „Никога вече тъй близка“ е дебютният й роман — поетичен и вълнуващ разказ за отчаяния опит на една жена да запази любовта на живота си.
