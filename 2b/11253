	Годината е 1636-а и Амстердам процъфтява. Търговията кипи, високи къщи се оглеждат в каналите на космополитния град, а кораби носят стоки от екзотични земи. Но странна треска е обзела иначе сдържаните холандци. Тя ги кара да залагат цялото си състояние и да копнеят за огромни богатства. Градът е започнал да търгува с лалета и цените на най-редките сортове са скочили до небесата.
	Друга треска обаче обзема художника Ян ван Лоос. За първи път в живота си той е наистина влюбен, но за нещастие — в омъжена жена. Богатият търговец Корнелис Сандвоорт го е наел да направи портрет на семейството му, но Ян не може да свали очите си от неговата съпруга София.
	Самата тя копнее за живот напълно различен от този на послушна домакиня, омъжена за праведен калвинист. В лицето на Ян тя открива прозорец към един нов свят на цветове и усещания, които дотогава са й били забранявани. След поредица от необмислени решения София и художникът се оплитат в мрежа от лъжи, която заплашва да ги погълне напълно.


	„Треска за лалета“ е история за предателство и изкупление, за любов и страст, за преследване на щастието, за изкуството и копнежа по красота и безсмъртие. Дебора Могак се вдъхновява от творбите на Рембранд, на Йоханес Вермер, на Якоб ван Лоо и Есаяс ван де Велде и открива в тях детайли, които й помагат да сглоби своя собствена, изключително жива картина на Амстердам от неговия Златен век.
C>
	Имате ли нужда да избягате за кратко в един красив и далечен свят. Прекрасната „Треска за лалета“ на Дебора Могак може да ви помогне.
@	New York Post
C$
	Британката Дебора Могак е писател и сценарист. Автор е на 18 романа и два сборника с разкази. Номинирана е за Наградата на Британската филмова академия за адаптирания сценарий на филма „Гордост и предразсъдъци“ от 2005 г.
	Нейният роман „Най-екзотичният хотел Мариголд“ послужи за вдъхновение за създаването на едноименната комедия с Джуди Денч, номинирана за две награди „Златен глобус“. Много от книгите на Могак са послужили като сценарии за минисериали, а „Треска за лалета“ е вторият й роман, който се адаптира за филм на големия екран.
