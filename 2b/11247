	Нарекоха я „Джейн Доу“, като всяка друга неизвестна жертва на престъпление — неидентифицирана бяла жена, чието разложено тяло бе намерено в една каменоломна близо до 1-ва магистрала в Калифорния. Случаят бе в територията на областното шерифство на Санта Тереза, но детективите почти не разполагаха с улики. Жената бе млада, ръцете й бяха завързани с кабел, по тялото й бяха нанесени многобройни рани с хладно оръжие, а гърлото й бе прерязано. Разследването продължи няколко месеца, но убийството остана загадка.
	Всичко това се случи преди осемнадесет години. Сега двама детективи, открили трупа на неизвестното момиче, наближават края на дългата си кариера и искат да изпробват силите си за последен път. Опитни, но уморени, те се нуждаят от млад и енергичен сътрудник и се обръщат за помощ към Кинзи Милхоун. „Ако успеем да идентифицираме жертвата, казват те, ще приключим със случая.“ Кинзи е заинтригувана от предизвикателството и се съгласява да им сътрудничи. Оказва се, че всяко пътуване назад в миналото крие много тайни и опасности. Разследването на самоличността на неизвестната жертва води до рисковано преследване на убиеца й.
