	Човешкото кралство Азерот е изправено пред война. Могъщата оркска Орда нахлува през Тъмния портал, бягайки от своя умиращ свят.
	Това е сблъсък на цивилизации, на светове, на раси. И в двете армии има герои и подлеци, но само двама души имат шанс да спрат унищожителната война. Техният избор ще определи съдбата на семействата, народите, земите им.
	Така започва една удивителна история за битки, саможертви, в която войната има много лица и всеки има за какво да умре.
	Епично приключение от Legendary Pictures и Universal Pictures, базирано на световния феномен, създаден от Blizzard Entertainment.


	Носителка на литературни награди и 8 пъти обявявана от „Ню Йорк Таймс“ за най-добре продаван автор, изпод ръцете на писателката Кристи Голдън са излезли над 40 романа и няколко разказа в жанровете научна фантастика, фентъзи и ужаси. Сред творчеството й има повече от десет романа във вселената на Star Trek, и още толкова във вселените на World of Warcraft и StarCraft на Blizzard, както и три от деветте книги в поредицата Star Wars: Fate of the Jedi, със съавтори Арън Олстън и Трой Денинг.
	Родена в Джорджия, САЩ, и дълго време работила в Мичиган, Вирджиния и Колорадо, Голдън се завръща в южните щати и понастоящем живее в Тенеси.
	Следвайте Кристи в Twitter@ChristieGolden или посетете сайта й на www.christiegolden.com.
