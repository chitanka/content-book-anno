	„Призоваването“ е първа книга от трилогията „Най-тъмните сили“, превърнала се в любима на юношите от над двайсет страни.
	Моето име е Клоуи Сондърс и животът ми никога няма да бъде същият.
	Единственото, което исках, бе да срещна нови приятели, да излизам с момчета и всичко да продължи постарому.
	Вече дори не знам какво означава това. Всичко започна в деня, когато видях първия си дух и духът видя мен. Сега призраците са навсякъде и няма да ме оставят на мира. За капак на всичко, някак си се озовах заключена в Лайл Хаус, „специален дом“ за проблемни тийнейджъри. И все пак Лайл Хаус не е това, което изглежда. Не казвайте на никого, но мисля, че съквартирантите ми са нещо повече от това, за което се опитват да се представят.
	Въпросът е на чия страна са те. А аз трябва да разкрия тъмните тайни на Лайл Хаус… преди скелетите да се върнат за мен.


	Кели Армстронг е родена и живее в Канада, заобиколена от съпруг, три деца и внушителна менажерия. Учила е психология, занимавала се е с компютърно програмиране, посещавала е семинари по творческо писане. Сега създава бестселъри и взривява листите на Ню Йорк Таймс — както с трилъри, чийто главен герой е Свръхестественото, така и с ърбън фентъзи истории за тийнейджъри. В актива си има 20 романа, които я нареждат сред най-успешните автори на криминални и хорър творби в света — Шарлейн Харис, Лоръл К. Хамилтън и Ким Харисън.
