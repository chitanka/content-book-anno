	Тази сутрин намерих труп в парка.
	Скоро ще ме арестуват за убийство.
	Животът ми ще стане кошмар.
	А казват, че невинните няма от какво да се страхуват.

	Габи Мортимър, популярната водеща на предаването „Добро утро на всички“, не подозира, че телевизионната й кариера и животът й могат внезапно да рухнат, поради факта че е открила мъртва млада жена край алеята за джогинг. При полицейските разпити става ясно, че и тя е сред заподозрените. В дома на жертвата са открити нейни интервюта за женски списания и дори дрехи. Много следи насочват към телевизионната звезда, или по-скоро към дома й. За да се защити, Габи трябва да действа според максимата на водещия разследването: „Не предполагай нищо, не вярвай на никого, проверявай всичко!“.

	Един от най-оригиналните британски трилъри на 2013 г., който ще влезе под кожата ви.
