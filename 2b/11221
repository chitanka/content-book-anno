	__За почитателите на Джеймс Ролинс и Дан Браун.__
C>
	Изкусно написан и заплетен роман, спиращ дъха от началото до края. Доминик Мезон демонстрира неоспоримо майсторство. Не пропускайте този пир, има по нещо за всекиго!
@	Garoupe
C$
	Корумпиран търговец на оръжие организира поредната пищна вакханалия в имението си. Мъжете — подкупни политици и покварени бизнесмени, носят маски на хищници, а жените са плячката. Преди обаче да може да произнесе приветственото си слово, домакинът започва да се дави в кръв. Непозната отрова е накарала органите му да експлодират.
	Няколко дни по-рано загиналият получава заплашително писмо, подписано с причудливото прозвище Жудекс. Когато още един магнат изпитва жестокостта на безмилостния убиец, целият изроден държавен и полицейски апарат изпада в паника. Майор Роси осъзнава, че в случай на провал точно той ще бъде най-удобната изкупителна жертва. За да спаси кожата си, Роси трябва да разчисти пътя на палача към най-високите нива в държавата, разядени от порока на властта.
	Кой е отмъстителят, надянал птичата маска и черното наметало на знаменития герой от френските фейлетони, вдъхновил образа на съвременните супергерои? Каква е връзката му със световните хакерски групировки и анархистки движения? На чия страна са тримата братя бразилци, сеещи смърт навред в стремежа да си присвоят тайнствени погребални реликви?
C>
	Пъстро сборище от герои, изкусителен коктейл от екшън и драма, задъхано темпо и блестящ стил.
@	Zone Livre
C$

	Доминик Мезон (1971 г.) е френски писател, редактор и преводач на комикси. Първият му роман „Психопомпата“ излиза през 2011 г. и е награден с престижното жанрово отличие за дебютиращи автори „Гран При VSD“. Преди да се ориентира професионално към литературата, работи като музикант и продуцент.
