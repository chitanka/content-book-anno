	Всяка история има две гледни точки, включително и тази.
	На този свят има два типа хора. Тези, които първо скачат, а след това гледат къде са скочили, и тези, които първо гледат, преценяват, обмислят и след това, ако си заслужава, скачат. Кейт винаги е клоняла към първия тип. Докато не среща Дрю Евънс. Но не всяка история си има щастлив край. Ако сте си мислели, че тази на Дрю и Кейт ще завърши със зареян в залеза влюбен поглед, сте в голяма грешка. И сега тя е изправена пред най-големия избор в живота си, избор, който Дрю вече е направил (дори се е престарал и е взел решение за двама им). Така че Кейт стяга куфарите и заминава за Грийнвил сама. Е, почти сама…
