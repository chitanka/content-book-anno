	__Автор на бестселъра „Десетият съдия“.__

	Обвинение. Защита. Съпруг. Съпруга. Живот. Смърт.
	В „Смъртоносно реми“ явлението Брад Мелцър противопоставя съпруг и съпруга в съдебен трилър с най-смразяващата дилема: „Докъде може да стигне човек, за да спаси този, когото обича?“.
	Делото, с което се заема Сара, за да осигури професионалното си бъдеще, е сложно и смъртоносно. Докато силите в прокуратурата заговорничат срещу нея, една външна заплаха става все по-голяма — да спечели делото или нейният съпруг Джаред, поел защитата, ще умре. Но Джаред също е заплашен, загуби ли делото, Сара ще бъде убита.
	В съда и у дома съпруг и съпруга водят непрекъснат двубой, докато откриват ужасната тайна на мотивите си. В една битка на шеметни емоции и шокиращи предателства, Джаред и Сара се изправят срещу немислимата истина — _Без значение кой ще спечели, единият от тях ще умре_.
