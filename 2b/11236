	Единствен в света петкратен носител на наградата „Агата Кристи“.

	Добре дошли отново в света на брилянтния детектив с необикновен ум и прозорливост — инспектор Арман Гамаш!

	Пролет е и в идиличното планинско селце Трите бора всичко се пробужда за нов живот. Но април се оказва жесток и безмилостен. Преди да отключи вратите към дългоочаквано ново начало, месецът поднася смърт.
	Навръх Великден няколко от жителите на селцето се събират в прокълнатото имение на хълма, за да проведат спиритически сеанс и да очистят старата къща от злото. Но вместо да прогонят духовете от нея, помагат за създаването на още един. Забележителна жена, обичана от всички в околността, умира от страх по време на сеанса. Освен ако не е убита…
	Легендарният инспектор Арман Гамаш от квебекската полиция отново поема към Трите бора заедно с екипа си от млади специалисти, за да разплете мистерията. Но сега самият той се бори с призраци от миналото си и с твърде реални врагове от настоящето. И някои от тях може да са в собствения му екип.

	Луиз Пени е единствената в света петкратна носителка на литературния приз „Агата Кристи“. Романите й са преведени на повече от трийсет езика и са издадени в многохилядни тиражи. Пени печели 11 литературни награди още с дебютния си роман „Убийството на художника“, а втората и третата книга от поредицата за разследванията на инспектор Гамаш, „Убийствено студена“ и „Жестокият месец“, продължават традицията и носят на авторката си нови призове.
C>
	Пени създава онова, което мнозина са опитвали, но малцина са успявали да усъвършенстват: уютна психологическа мистерия. Ако не отдадете сърцето си на Гамаш, навярно изобщо нямате сърце.
@	Kirkus Review
C$
C>
	Вълнуваща история за ревност и дългоочаквано отмъщение.
	The Sunday Telegraph
C$
