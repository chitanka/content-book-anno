	Търсим ли страст?
	Младата интериорна дизайнерка Ава О’Ший отива на среща за интервю в Имението с неговия собственик — Джеси Уорд. Тя очаква да срещне костюмиран, успял мъж с наднормено тегло и нищо в това, което вижда при пристигането си, не я навежда на други мисли.
	Действителността обаче е много по-различна от представите й. Този мъж е невероятно красив, чаровен и самоуверен. Също така е и самовлюбен плейбой, който няма никакви задръжки. Ава отчаяно опитва да се убеди, че не е привлечена от него, но не може да контролира въздействието, който той има над нея. Всеки неин инстинкт й казва да бяга, но Джеси няма желание да я пусне. Той я иска и е решен да я има. Тя знае, че сърцето й ще бъде разбито, но как би могла да избяга, когато той не й позволява?


	Джоди Елън Малпас е родена и израснала в Нортхамптън, където живее със семейството си до днес. Работи в строителния бизнес дълги години. През 2012 г. публикува „Този мъж“ като е-книга и останалото е история. Романът оглавява класациите на New York Times и Sunday Times и й печели верни читатели от цял свят. Днес творбите й са преведени на над 20 езика. Можете да я откриете на jodiellenmalpas.co.uk.
