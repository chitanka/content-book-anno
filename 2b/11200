	Брокерът Макс Фалън е сексуален хищник, който затяга примката около последната си жертва. Късметът обаче му изневерява. Отмъстителен колега сипва наркотик в питието му и става причина Фалън да преживее нещо страховито. Попаднал в капана на спомените и илюзиите, той се превръща в чудовище и започва да вярва, че е превъплъщение на хиндуисткия бог Сома.
	В същото време убийството на наркопласьора в Кеймбриджшър поставя началото на мъчителни изпитания за инспектор Алисън Декстър. Докато ръководи разследването, тя е принудена да се изправи пред два страховити призрака от собственото си минало: повторната поява на мъжа, отровил кариерата й, и спомена за един живот, който е погубила.
	Бившият шеф на Декстър, инспектор Джон Андъруд, се връща на работа в криминалния отдел и научава за жестокото убийство на полицейския психиатър Джак Харви, който го е измъкнал от лапите на лудостта. Събитията стават още по-драматични след бруталното отвличане на съпругата на Джак Харви. Озадачен от начина на действие на убиеца, Андъруд се оказва въвлечен в ръководеното от Декстър разследване.
	При сблъсъка на двата привидно несвързани случая, наркотици, отвличания и ритуални убийства се сливат и прерастват в истински кошмар.


	Ед О’Конър получава образованието си в Кеймбридж и Оксфорд, след което започва кариера в областта на инвестиционното банково дело. Напуска деловите следи през 2000 г. и в момента преподава история в Хертфордшир. Първият му роман, „Най-дългата нощ в годината“, е сред десетте бестселъра на малките издателства и е публикуван от „Констабъл енд Робинсън“ през 2002 г. В момента Ед О’Конър работи над третия си роман.
