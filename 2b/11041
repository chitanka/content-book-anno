	__Лекарство против махмурлук за изтощените!__

	Бил — творение на армията, такъв какъвто е сега — перфектен звезден рейнджър, горд притежател на две десни ръце и цяло чекмедже изкуствени крака за всеки случай.
	Бил — този път той има истинска причина да обуе омразния армейски крак (абсолютен връх сред хайтек краката, със специални приставки, скрити оръжия и тайници — плюс автомат за скоростно изстрелване на презервативи).
	Бил е обявен за доброволец в самоубийствената командоска атака на Капитан Кадафи — парашутен десант за отвличане на вниманието към огнения ад на планетата Трънвокото.
	Залогът е златни букви в Императорската Дебела книга на Умрелите от славна смърт или (ако някой оцелее по погрешка) медал и гарнизонен отпуск.
	Дали това е той, краят на блестящата рейнджърска кариера на БИЛ — дългото сбогуване с войната, кота нула на безстрашните му гюрултии.
	Това е то — последното налудничаво приключение.
