	Идеалното семейство.
	Идеалната къща. Идеалният живот.
	От тях вече няма и следа.


	Краят на октомври е и в Северозападна Пенсилвания властва сезонът на мрачното настроение. Въздухът е сив и натежал от дъждовни пръски или замъглен от снежни вихрушки. Слънчевите дни са рядкост, летните магазинчета са затворени, голф игрищата са тихи като гробища, яхтените пристани са като оголени кости с потрошените си дъски.
	А от няколко дни в горите край езерото Уилхелм се крие и убиец — отчаян, въоръжен, объркан. Човек, внезапно изгубил ума си. Довчерашен герой за родното си градче, днес прочутият писател и университетски преподавател Томас Хюстън е обявен за изверг, избил цялото си семейство.
	Сержант Райън Демарко обаче е опитен детектив и познава лично издирвания беглец. И макар да се съмнява, че писателят е способен на подобна жестокост, е длъжен да го открие. Ако Хюстън е невинен, защо се крие от полицията? И какви улики по случая крие недовършеният ръкопис на новия му роман? Докато се бори със собствените си демони, Демарко затъва все по-дълбоко в мрачното разследване и рискува да се превърне в поредната жертва…


	„Чернова“ е брилянтен, майсторски изваян трилър от многократно награждавания писател, сценарист и драматург Рандал Силвис (носител на престижната литературна награда „Drue Heinz“), чиито книги са преведени на повече от десет езика. Силвис е автор на многобройни романи, а есетата, статиите, поемите и разказите му са публикувани в списания като „Discovery“, „The Writer“, „Prism International“, „Short Story International“, „Manoa“ и др.
