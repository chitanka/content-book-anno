	„Скот… Ребека е. Имам нужда от теб!“ — казва по телефона бившата съпруга на адвокат Фени след две години мълчание.
	Някога Скот Фени е имал всичко, за което е мечтал — бляскава кариера в голяма тексаска кантора, хубава къща, красива жена и дъщеря. И тъй като е много талантлив, федералният съд му възлага безплатната защита на чернокожа проститутка, обвинена в убийството на сенаторски син. Сенаторът е най-важният клиент на кантората, в която работи Скот, и шефовете му настояват да не приема тази обществена задача.
	Скот спечелва делото и губи почти всичко — кариерата си, огромната къща и любимата си жена. Ребека го изоставя заради шампион по голф от ранга на Тайгър Уудс. Тя не взема нищо от общия им дом — дори дъщеря им, на която праща скъпи подаръци.
	Ненадейно Ребека се обажда на Скот и го умолява да й стане адвокат. Шампионът по голф — кумирът на Америка — е убит с нож в спалнята им, а тя е единствената заподозряна.
	Невинна ли е Ребека? И ще успее ли Скот за втори път да постигне оправдателна присъда на шумен процес?

	Майсторски трилър с абсолютно непредвидими обрати, който кара читателя да променя догадките си относно убийството и присъдата до последната страница, до финалното изречение.
