	… и тя е от лошите…

	Танит Лоу, вече обладана от останка, събира група от злодеи — много от които вече познати от предишни книги — с цел да отмъкнат четирите оръжия, които биха могли да наранят Даркесата, ако тя изобщо се появи. По следите на Богоубийците е и друга тайна група, която ще направи всичко по силите си, за да спре Танит и да я заведе жива при Гастли.
	Когато злодеите около нея лъжат, кроят планове как да я прецакат и подготвят заговори, Танит трябва да е две стъпки пред собствената си група и враговете си. Все пак тя самата е подготвила капан, да не забравяме, че вече и тя е злодей…

	Преди да напише детския си роман за детектив-скелет с вкус към хубавите дрехи, Дерек Ланди става автор на два сценария — на филм със зомбита и на кървав трилър, където всички умират. Притежател на черен колан по карате кенпо, той е обучил в самозащита безброй деца с надеждата да събере своя собствена армия от бойни мъници. Той е уверен, че всички те чакат да ги призове срещу враговете си (той всъщност няма врагове, но е сигурен, че ще се покажат рано или късно).
	Дерек живее в покрайнините на Дъблин, а причината сам да си пише биографията в тези редове е, за да може най-после да говори за себе си в трето лице, без, да изглежда надут или ненормален.
