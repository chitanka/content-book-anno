C>
	„Даниел Кала е новият член на елитния клуб на докторите, които знаят как да ви задържат будни цяла нощ със своите книги.“
@	Нелсън Демил, бестселъров автор на „Ню Йорк Таймс“
C$
C>
	„Даниел Кала вплита достоверно наука и медицина в един стремителен, кошмарен трилър, които е още по-плашещ, защото може да се случи наистина.“
@	Тес Геритсън, авторка на „Body Double“
C$
#	Няма лечение. Няма лекарство. Няма надежда.
	До неотдавна изглеждаше, че пеницилинът и другите антибиотици са извоювали трайно надмощие на човечеството над болестотворните микроорганизми. Но тази сигурност рухна с появата на нови микроби, резистентни на всички известни класове антибиотици. Възникна опасност от епидемии с катастрофални последствия.
	Когато д-р Каталина Лопес от Центъра за контрол на заболяванията получава първата лабораторна справка за новия смъртоносен „супермикроб“, неподатлив на лечение с нито един от познатите антибиотици, тя осъзнава, че е изправена пред невиждана досега криза в здравеопазването. В болниците и приемните на спешните отделения в Сиатъл и Ванкувър пламва зараза със свръхрезистентна мутация на стрептококи от група А. Лишени от средства да се преборят с нея, лекарите могат единствено да наблюдават безпомощно загубата на все повече човешки животи.
	Един от тези лекари, специалистът по инфекциозни болести от ванкувърската болница „Свети Майкъл“ д-р Греъм Килбърн, се присъединява към усилията на Лина Лопес да ограничи разпространението на новия супермикроб и да предотврати избухването на епидемия.
	Двамата лекари не подозират, че усилията им ще ги изправят срещу загадъчна конспирация на сенчести сили, умишлено разпространяващи заразата. Срещу хора, които няма да се спрат пред нищо, за да избегнат изобличаването си.
