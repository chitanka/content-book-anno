	Втората половина на миналия век. На прага на пълнолетието един гимназист търси себе си и истината за своето време през джунглата на идеологическите доктрини и границите на системата, през чудото на първата любов и ада на предателството, през сблъсъка на наивността и идеализма с безумията на една безмилостна обществена организация. Може би ще му помогне увлечението по фотографията и светът, хванат в капана на обектива, ще свали своята маска.
