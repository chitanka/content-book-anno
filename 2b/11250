	В напрегнатата втора част на „Ясновидците“ носителката на престижната награда „Майкъл Принц“ Либа Брей отново ни потапя в бурната Епоха на джаза, под чиято бляскава повърхност се крие свръхестествено зло, предвестник на наближаващата буря.


	Копнежът в сънищата привлича мъртвите, а градът е пълен със сънища.
	Ийви О’Нийл, заедно с приятелите си и вуйчо си, вече се е справила с Пентаграмния убиец, всял ужас в душите на нюйоркчани. И най-сетне е осъществила голямата си мечта — да бъде една от блестящите звезди в най-звездния град. Благодарение на мистичната си способност да разчита тайните на хората Ийви влиза в светлините на прожекторите и получава името „Гадателката на влюбените“, всички са луди по нея… освен другите Ясновидци.
	Докато Ийви се отдава на екстравагантни партита и безспирно веселие, Ню Йорк отново е обзет от тревога. Необяснима сънна болест взема нови и нови жертви всеки ден, обществеността е склонна да търси вина у най-неоправданите. А някъде в далечината се възвисява сив мъж с цилиндър, чиито планове се простират далеч отвъд всички очаквания…
	Междувременно двама Ясновидци с дарба да бродят из сънищата навлизат все по-дълбоко в лъжливата материя на съня. Хенри, пианистът в търсене на изгубената си любов, и Лин с мечтите й да намери своето място в свят, който не я приема, ще се сблъскат с отмъстителна сила, тровеща сънищата им. Дали Ясновидците ще се изправят заедно срещу мистериозната болест и отново ще спасят града?
C>
	В дългоочакваното продължение на „Ясновидците“ Брей вплита индустриалния прогрес, невъздържаността на Епохата на джаза, правителствени тайни, пламенна вяра и свръхествен ужас в обширен и винаги увлекателен разказ.
@	„Пъблишърс Уикли“
C$
