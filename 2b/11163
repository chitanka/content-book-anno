C>
	С бясно темпо и лудо чувство за хумор Нелсън Демил отново доказва, че е Гранд Мастър на жанра!
@	Дан Браун
C$
	Ветеранът от Афганистан Даниъл Маккормик (Мак), капитан на чартърна яхта, се готви да отплава на най-опасния круиз в живота си…
	Трийсет и пет годишният Мак живее безметежно в Кий Уест. Той е служил пет години в армията като пехотен офицер с два мандата в Афганистан. Завърнал се е с куп ордени и с белези, които не почерняват на слънце.
	Един ден Мак си седи в прочутия бар „Зеленият папагал“ и се чуди как ще изплати яхтата „Мейн“. Като подарък от съдбата на сцената се появява Карлос, тежък адвокат от Маями и противник на режима на Кастро. Карлос иска да наеме яхтата за десетдневен риболовен турнир в Куба при обичайната такса, но Мак подозира, че това не е цялата истина, и отказва. Тогава цената скача на два милиона долара и предложението става неустоимо. Среща се с клиентите на Карлос — красивата Сара Ортега, американка от кубински произход, и загадъчния изгнаник Едуардо Валаскес.
	Оказва се, че когато бягал от революцията на Кастро, дядото на Сара скрил в Куба шейсет милиона долара. След началото на кубинското размразяване е въпрос на време някой да открие имането. А Мак знае, че ако приеме тази работа, или ще забогатее, или ще изгуби живота си…


	Нелсън Демил е автор на деветнайсет романа, шест от които обявени от „Ню Йорк Таймс“ за бестселър №1. Сред неговите книги са „Сияен ангел“, „Черният манастир“, „Пантерата“, и „Златният бряг“, „Играта на Лъва“, „Последният скок на Лъва“, „Частен клуб“, „Спенсървил“, „На север“ и „Аз, детективът“. Писал е разкази, рецензии за книги и статии в сборници, списания и вестници. Нелсън Демил е ветеран от американската армия, награждаван с отличия за участие в бойни действия, член на Менса, „Поети & писатели“ и Асоциация на писателите, член и бивш президент на Американската асоциация на авторите на мистъри. Той е член и на Международната асоциация на авторите на трилъри, която през 2015 г. го обявява за Майстор на трилъра. Живее на Лонг Айланд със семейството си.
	За повече информация посетете www.nelsondemille.net.
	Фейсбук: NelsonDeMilleAuthor
	Туитър: @NelsonDeMille
	Инстаграм: @NelsonDeMilleAuthor
