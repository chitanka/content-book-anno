	Джон Букман преподава конституционно право в университета в Остин, щата Тексас. Той е на трийсет и пет, кара „Харли Дейвидсън“, носи джинси и каубойски ботуши и има черен пояс по таекуондо. Косата му е прекалено дълга за вкуса на консервативното академично ръководство, но нетрадиционните му лекции отдавна са го превърнали в любимец на студентите. Той печели с лекота дебатите със сенатори и политици в телевизионни предавания, а блестящите му качества като юрист го правят реален кандидат за Върховния съд.
	Джон Букман е известен в Тексас и с още нещо. Обича да поема невъзможни случаи и да печели. Затова всеки понеделник в кабинета му го очакват купища писма с молби за помощ. Някои са смешни, други тъжни, трети — направо безнадеждни. Когато някое от тях успее да привлече вниманието на професор Букман, той веднага се впуска в битка в името на истината и справедливостта.
	Писмо от бивш негов стажант го отвежда в Марфа, Тексас. Някога петролен център, днес градчето е известно с ексцентричните си художници, галерии за модерно изкуство и авангардни инсталации. Както и с добива на шистов газ. Младият адвокат, написал писмото, е мъртъв. Катастрофа или убийство? Джон Букман и стажантката му Надин попадат в свят на мръсни игри, корупция и измама, където нищо не е такова, каквото изглежда.
	Кой е убил Нейтън Джоунс? И защо?
