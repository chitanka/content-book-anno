#	Един чудесен ден
#	Едно ужасно престъпление
C>
	„Необикновена… спираща сърцето история!“
@	Мейл он Съндей
C$
	Черен пушек се носи към синьото лятно небе. Училището гори. Една майка, Грейс, вижда дима и хуква. Тя знае, че седемнайсетгодишната й дъщеря Джени е вътре. И влиза в горящата сграда, за да я спаси.
	Грейс е пострадала много тежко, а Джени е жестоко обгорена. И докато майка и дъщеря се борят за живота си в болницата, а бащата и братчето на Джени са изправени пред тази огромна трагедия, полицията открива, че пожарът е запален умишлено. В последвалото разследване никой не е този, за който се представя, и нищо не е такова, каквото изглежда на пръв поглед. На всяка нова страница Розамънд Лъптън вкарва нов елемент и мотив за ужасното престъпление: Джени е получавала заплашителни писма, по-малкият й брат Адам е тормозен в училище, един учител наскоро е уволнен след тежък инцидент, най-добрата приятелка на Грейс е малтретирана от съпруга си, училището е затънало във финансови проблеми…
	И във вихъра на всички тези събития една майка ще трябва да открие злосторника, който продължава да заплашва живота на децата й. И да се пребори с ограниченията на физическото си тяло, за да открие, че за любовта наистина няма граници и невъзможни неща…
C>
	„Розамънд Лъптън е написала приковаваща вниманието история, която ще отеква в съзнанието на читателите дълго след като са прелистили последната страница на книгата.“
@	Лайбръри Джърнъл
C$
C>
	„Смесица от вълнуващите семейни саги на Джоди Пико и зловещите мистерии на Рут Рендъл, «После» няма да остави никого равнодушен.“
@	Ю Ес Ей Тудей
C$
