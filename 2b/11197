	Какво ли би могло да се обърка в сватбената нощ?
	Какво се случва, когато се събереш отново с първата си любов?

	Лоти е на романтична вечеря и очаква да чуе заветните думи, за да отговори подобаващо с да. Но… приятелят й Ричард е имал друго предвид.
	За бога — какво не е наред с нея, че всичките й дългогодишни връзки завършват без предложение за брак? Къде греши?
	Точно в този момент тя среща Бен — първата си любов, който й напомня за уговорката им да се оженят, ако и двамата са все още сами на трийсет години. Лоти решава — сега ще промени модела и този път всичко ще бъде различно. Няма да има никакви срещи, ухажвания и страстни нощи. Направо подписване и страхотен меден месец на гръцкия остров, където някога са се запознали.
	Но техните близки не са толкова въодушевени от прибързания им брак и решават да се намесят. Флис — сестрата на Лоти, измисля сложна схема, с която да саботира сватбената им нощ. Тя иска да оправи живота на сестра си, въпреки че и нейният не е идеален.
	Дали чаканата от Лоти и Бен с нетърпение нощ ще остане незабравима, или ще се превърне в кошмар, който няма да искат да си спомнят? И какво толкова може да се обърка?
	В това лудо приключение всяка от двете сестри вярва, че знае най-добре какво е правилно в живота и в любовта. Но и Лоти, и Флис ще открият, че има някои неща от миналото, които човек трябва да вземе със себе си, а други просто да остави зад гърба си.
	Забавен роман, лек и свеж като чаша сватбено шампанско!
