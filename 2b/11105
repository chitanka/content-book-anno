	Сам си! Наближава краят! Не им вярвай!
	ЗЛО е отнела на Томас всичко: живота му, спомените, а сега и единствените му приятели — езерните. Но най-сетне краят е близо. Изпитанията приключват след един последен тест.
	_Дали обаче някой ще оцелее?_
	Това, което ЗЛО не знае, е, че Томас си спомня далеч повече, отколкото смята. И то е достатъчно, за да не повярва на нито една тяхна дума.
	_Ала истината ще бъде ужасяваща._
	Томас е победил Лабиринта. Оцелял е в Обгорените земи. Рискувал е всичко, за да спаси приятелите си. И тъкмо истината може да е тази, която ще сложи край на всичко това.
	_Времето за лъжи е отминало._
