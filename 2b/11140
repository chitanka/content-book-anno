	__От автора на Слепоглед__

	Одухотвореното чудовище от култовия филм Нещото на Джон Карпентър разкрива истинските злодеи в тежък антарктически дуел…
	Изкуствен интелект предпазва биологично усъвършенствано дете-чудо от ирационалните му родители…
	Жена-дълбоководолаз открива истината за себе си не в ограниченията на своята мисия, а в дълбините на душата си…
	Съдебен психолог изследва психозата на студентка, която се е научила да препрограмира самата реалност…
	Баща опитва да спаси разбитото си семейство в катастрофа, предизвикана от серия интелигентни урагани…
	В космоса един човешки кораб напада непонятно извънземно същество, обгърнало звезда, а друг бяга от неумолим ловец.
	Изтъкани от мрачно великолепие и смели идеи, фантастичните истории в сборника _Отвъд разлома_ впечатляват не само с чист като кристал стил, но и с блестящо въображение.
	Питър Уотс изследва мъгливата граница между познатото и немислимото, съчетавайки актуални научни идеи с майсторска проза в традициите на автори като Майкъл Крайтън и Анди Уеър.
C>
	Питър Уотс е остър и проницателен стилист с трагичен, но рационален поглед върху човешката природа.
@	Джийн Улф
C$
