	Наш и Тали израстват заедно край реката в малкото градче Котънблум — ловят жаби и похапват портокали. Внезапно животът им се променя. На 10 години и двамата губят родителите си. Наш е принуден да се премести при леля си Леора от другата страна на реката. Той заляга над учебниците, завършва гимназия на 16 години, след това е приет в университет. Тали опитва да се справи сама с братята си. Тя страда от дислексия, има проблеми в училище, попада и в лоша компания.
	Сега пътищата им се срещат отново в Котънблум. Наш започва да преподава история в местния колеж. Тали развива успешен бизнес със зала за фитнес. Тя се затруднява да разкара бившето си проблемно гадже. Наш пък се старае да угоди на заможната си леля, но тя не одобрява връзката им.
	В град, разделен от стари дрязги и съперничество, могат ли двамата да превърнат дългогодишните си мечти в реалност?
