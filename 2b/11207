	В продължение на два месеца, в края на 1935 и началото на 1936 г., известните руски писатели-сатирици Иля Илф и Евгений Петров, придружавани от колоритните съпрузи Адамс (техни прототипи са инженерът от „Дженерал Илектрик“ Соломон Трон и съпругата му Флорънс), пътешестват като кореспонденти на вестник „Правда“ из Съединените щати със своя нов Форд с „благороден миши цвят“. В пътните си записки, озаглавени „Едноетажна Америка“, те разказват честно и доброжелателно за видяното и преживяното в тази огромна и впечатляваща страна.
	Книгата е издадена в Съветския съюз през 1937 г. След 1947 г., във връзка с кампанията за „борба с низкопоклонството пред Запада“, е иззета от обществен достъп, а нейното споменаване и цитиране е наказвано като „контрареволюционна пропаганда или агитация“. След смъртта на Сталин книгата отново става достъпна и се преиздава наред с другите произведения на Илф и Петров.
C>
	Малцина от нашите чуждестранни гости са бивали толкова далече от Бродуей и главните улици на Чикаго, и малцина са успявали да разкажат своите впечатления така живо и с такова чувство за хумор — New York Herald Tribune
C$
