C>
	„Зъбатите демони“ е творба с изключително силна екологична насоченост. Петър Бобев без колебание посочва истинските „демони“, хората, чието откровено варварство по отношение на майката-природа бързо ще се обърне срещу тях. Неговите предупреждения, за съжаление, са близо до момента да се сбъднат. А тогава Великото равновесие може да се окаже необратимо нарушено…
@	Пламен Младенов
C$
C>
	В своите 40 книги Петър Бобев успя да опише всички континенти, и то с такова познаване на флората, фауната и обичаите, с такъв усет към острия сюжет, че в световен мащаб съперници могат да му бъдат единствено тримата велики влъхви на приключенското четиво Жул Верн, Карл Май и Майн Рид. Подобно на Карл Май, той също не напуска стаята си, докато пътешества из континентите. Славейковата награда, която получава в края на творческия си път, е една малка и твърде закъсняла компенсация за грандиозното му дело да зарази с любопитство и да отвори към света очите на хиляди и хиляди българчета.
@	Деян Енев
C$
