	Падането на бариерата около Дайсън Алфа освобождава древната цивилизация на Първите, но това се оказва фатална грешка. Притежаващи превъзхождаща технология и непоносимост към други форми на живот, извънземните започват нечовешка по своите мащаби и жестокост война, която още в първите си дни води до унищожението на цели планети и смъртта на милиони хора.
	Раздираната от вътрешни проблеми и противоречия Федерация се оказва неспособна да се защити. Отпорът на Флота е недостатъчен и човечеството е изправено пред реалната перспектива за пълен геноцид. Лидерите на Земята се сблъскват с ужасния избор да продължат съпротивата, която може да доведе до изтреблението на човешкия род, или да започнат отчаяна евакуация в неизследваните дълбини на космоса.
	Ще оцелее ли човечеството след безжалостния сблъсък? Дали случващото се е случайност, или отчаяният конфликт е бил подготвен и провокиран от някого? Това е най-важният момент в историята на човечеството — или неговата последна глътка въздух…
C>
	„Хамилтън изкусно прехвърля действието от борбата на един завладяващ герой към друг.“
@	Publishers Weekly
C$
C>
	„Никой не съумява да сътвори такава космическа опера, както Питър Ф. Хамилтън.“
@	Ричард Морган
C$

	Питър Хамилтън е роден в Рътленд през 1960 г. и все още живее до язовира Рътленд. Започва да пише през 1987 г. и продава първия си разказ на списание _Fear_ през 1988 г. Негови творби са публикувани също в _Interzone_ и в антологиите „Мечти“ и „Нови светове“, както и в няколко нискотиражни издания.
	Предишните му романи включват поредицата за Грег Мандел: _Mindstar Risirig_ (1993), _A Quantum Murder_ (1994) и _The Nano Flower_ (1995), както и бестселъровата трилогия _Nights Dawn_: _The Reality Disfunction_, _The Neutronium Alchemist_ и _The Naked God_. Публикувани отново от „Пан“ (и „Макмилан“) са _A Second Chance at Eden_, една новела и шест разказа от същата невероятно пълнокръвна вселена, както и _The Confederation Handbook_, безценен наръчник към трилогията _Nights Dawn_. Последните му два романа са _Fallen Dragon_ и _Misspent Youth_.
