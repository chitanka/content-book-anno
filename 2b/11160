	Полет 582 на Оушън Еъруейз излита от летище LAX в Лос Анджелис, в посока Сидни, Австралия. И пътниците, и екипажът се подготвят за четиринайсетчасов полет — между тях младшата стюардеса Шарлийн Тийър и главният стюард Арън Дрейк, които отскоро са в любовна връзка.
	Внезапно комуникационната и навигационната система в кабината започват да показват неизправности: началото на поредица от необясними и ужасяващи събития, които ще погълнат пътниците.
	Боингът 747–400 е попаднал в странни въздушни течения, обитавани от злонамерено присъствие — присъствие, което е поело контрол над самолета. А Шарлийн е вероятно единствената, която разбира истинската същност на заплахата…

	Холандският автор на съспенс Джак Ланс е публикувал в родината си няколко романа бестселъри и сборници с разкази. Книгите му са издадени на няколко езика и се разпространяват в цял свят. Негови творби са адаптирани за филмови и театрални продукции.
	Джак започва кариерата си като журналист. Работил е за някои от най-популярните списания в Холандия, главно като автор на материали за свръхестествени и паранормални явления. Наричат го „Холандския Стивън Кинг“.
