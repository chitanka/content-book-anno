	За да отмъсти за смъртта на баща си и да сложи край на тираничното управление на Соул, Натан е готов да проникне сам в крепостта на врага. Първо обаче трябва да се сдобие с амулета на Варда, който прави своя собственик неуязвим за всичко, освен за силата на хитростта. Но когато си неуязвим и всемогъщ, границата между добро и зло се размива още повече и единствената опора остава любовта. Третата част от поредицата „Полулош“ върви с още по-устремено и напрегнато темпо към неочакван и разтърсващ финал.
	Натан Бърн отново е в ъгъла.
	Белите са по петите му,
	Черните са разгромени и безпомощни.
	Натан е още по-могъщ,
	но е на ръба на лудостта.
	За да предпази Съюза от унищожение,
	той трябва сам да се изправи срещу врага.
	И за да спаси тези, които го мразят,
	ще заложи на карта всичко, което обича.


	Сали Грийн живее със семейството си в Северозападна Англия. Сменя различни занаяти, известно време работи като счетоводител, но през 2010 г.‍ открива любовта си към писането и вече нищо не е в състояние да обуздае въображението й.
	„Полулош“ е нейният зашеметяващ дебютен роман, преведен на 51 езика. За него тя беше удостоена с престижното отличие Waterstones YA Book Prize 2015. Една година след сключването на първия договор за издаване на трилогията „Полуживот“ в навечерието на Детския панаир на книгата в Болоня, Сали Грийн счупи два световни рекорда на Гинес — за „Най-превеждана книга от дебютиращ автор, преди публикуване“ и за „Най-превеждана книга за деца от дебютиращ автор, преди публикуване“.
