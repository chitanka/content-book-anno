	Виртуозно изпълнение на неподражаем майстор на жанра!

	Кой е способен на подобно зверско убийство?
	Обвиняемият е невинен — до доказване на противното!
	Станете 13-я съдебен заседател в „Голо правосъдие“.

	Шеметната кариера на Уолъс Барет, започнала във футболния отбор в колежа, продължава в кметския кабинет на град Тълса. Но когато съпругата му и двете му дъщери са намерени зверски убити, никой и за миг не се усъмнява във вината на Барет.
	Минути след престъплението той е видян да изхвръква облян в кръв от къщата.
	При подобни улики Уолъс Барет ще има нужда от първокласен адвокат. Ето защо той наема Бен Кинкейд, който неведнъж е спасявал изгубени каузи. Този път обаче дори Кинкейд ще има нужда от чудо. Чудо, което може да се случи, само ако склони Уолъс Барет да даде показания…

	Уилям Бърнхарт — адвокат по професия и писател по призвание — отново превзе литературната сцена с най-напрегнатия, най-увлекателен и най-непредсказуем роман в своята кариера.
	Дебютът на Бърнхарт като писател е с „Първично правосъдие“. Следващите му четири романа затвърждават успеха на първата му творба, а с един от тях печели литературната награда на щата Оклахома. Най-престижните американски списания обявяват автора за „американски еквивалент на П. Г. Удхаус и Джон Мортимър“. По време на адвокатската си практика, от която се отказва, за да продължи победния си ход на писателското поприще, Бърнхарт е удостоен с няколко награди за служба в полза на обществото, а през 1993 г. името му се нарежда сред 25-те най-изявени млади адвокати на САЩ.
