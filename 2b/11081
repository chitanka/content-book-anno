	_Размирици в Гуинид_
	Дерините бяха малко на брой, съвсем малко, защото от поколения ги преследваха. Съществуването им бе държано в тайна прекалено дълго време, ето защо много хора, в чиито жили течеше деринска кръв, изобщо не подозираха това.
	А малцината, които го знаеха и бяха опазили вълшебните си сили, скриваха произхода си, защото земите на Гуинид отново бяха залети от вълната на преследването, вдъхновявана от един безумен фанатик, заклел се да унищожи Дерините в една кървава баня.


	Катрин Курц е родена в Корал Гейбълс, Флорида. Получава бакалавърска степен по химия от университета в Маями и магистърска степен по хуманитарни науки — специалност английска история. Учи и медицина, преди да започне писателска кариера. Нейните основни научни занимания са в областта на история на религиите, магическите системи и други езотерични обекти. Литературните й произведения включват трилогиите приказна фантастика: „Дерини“, „Кембър“, „Келсън“; окултния трилър „Втората световна война и Англия“ и поредица от разкази за Дерините. Замисля да продължи историята на Дерините в най-малко още три трилогии. Първата от тях е „Наследниците на светия хълм“.
	Катрин Курц живее в замък в Ирландия.
