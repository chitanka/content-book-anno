C>
	„Като знам, че моето лично себе и безличното Себе
	са по природа едно и също,
	как може да има някой, който да медитира,
	или нещо, върху което да медитира?
	Каквото и да харесвам, каквото и да давам,
	каквото и да посвещавам, каквото и да правя,
	нищо не ми принадлежи.
	Аз съм без недостатък,
	не съм се раждал, не ще умирам.
	Аз имам непоклатимото убеждение,
	че съм свободен в началото,
	свободен в края,
	свободен по средата,
	с неродена чистота и простота.“
@	Пападжи
C$
	Хариванш Лай Пунджа, в днешно време наричан „Пападжи“ от многобройните си поклонници, е живял в Лакнау, Индия. В негово присъствие и чрез неговите динамични предавания безброй хора са станали осъзнати за безличната реалност, която стои в основата на света и на всички преживявания на сетивни обекти.


	Първият том на тази основна нова биография обхваща ранните му години в Пенджаб, драматичните му срещи с неговия Учител, Шри Рамана Махарши, и други духовни светила, работата му като ръководител на рудодобивна мина и учителските му срещи с негови южноиндийски поклонници в края на 60-те години на XX век.


	{img:zmiq.jpg|#Дейвид Годман, Пападжи и една наета змия на мост в Хардвар, през март 1993 г.}
	Дейвид Годман живее в Индия от 1976 г., предимно в ашрама на Шри Рамана Махарши. Той е написал или редактирал четири други книги за Шри Рамана и негови преки поклонници: _Бъди такъв, какъвто си_, _Без ум — Аз съм Себето_, _Интервюта с Пападжи_, и _Живот по Словото на Бхагаван_. През периода 1993–1997 г. той живее в Лакнау, изследва и пише тази книга и присъства на сатсангите на Пападжи.
