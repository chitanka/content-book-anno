	„Кръстът на тамплиерите“ е втората книга от поредицата на Пол Кристофър за приключенията на подполковник Джон „Док“ Холидей.

	Някои тайни се оказват непоносимо тежки…
	Бившият рейнджър подполковник Джон Холидей е преминал в резерва и преподава във военната академия „Уест Пойнт“, когато получава ужасяваща вест — братовчедка му Пеги Блексток е била отвлечена по време на археологическа експедиция, издирваща древна гробница в Египет.
	Холидей незабавно зарязва всичко и заминава за Египет с надеждата да открие и спаси Пеги. Оказва се, че похитителите й принадлежат към Братството на храма на Изида — опасни фанатици, чието основно занимание са контрабандата и иманярството. Дирите им отвеждат Холидей дълбоко във вътрешността на пустинята Сахара, където трябва да разбули тайните на една древна легенда…
	Тайни, чието разкриване е равносилно на смъртна присъда…
