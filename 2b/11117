	Като убиец на демони Тейла Манкузо води живот, изпълнен с опасности. Един ден тя е ранена и се озовава в болница, ръководена от демони в човешки вид. Главният лекар на болницата спасява живота й и събужда в нея неудовлетворено желание. Но Ейдолон, сексуалният лекар-инкуб, е Семинус и съответно — опасен враг.
	Ейд също е привлечен от красивата и опасна унищожителка на демони. Дори нещо повече — смята, че е открил в нея своята сродна душа. Но тя е непримирим враг на неговия народ и принадлежи към Пазителите на Егида — организация, създадена с една-единствена цел: да ги унищожи.
	Разкъсван между желанието да разбере истината, преди да е започнал ужасяващият му с’генезис, който ще го промени завинаги, Ейдолон смята да убеди Тейла да му позволи да завладее не само тялото, но и душата й… Но когато започват да се появяват мъртви или осакатени демони, от чиито тела са иззети органи за черния пазар, се налага двамата да обединят силите си, за да се опитат да разберат кой е убиецът. Тейла, и Ейдолон разбират, че в най-голяма опасност се намират сърцата им.
C>
	Това е една тъмна и секси приключенска история… от която има нужда всеки паранормален роман. А това ще накара всеки читател да се връща за още и още.
@	— Paranormalromance.org
C$


	Американска авторка, творяща в съвременния и паранормалния романтичен жанр. Бестселъров автор според класацията на New York Times и USA Today, Лариса Йон написва първия си роман на 13-годишна възраст и до сега не е спряла да пише. Работила е като метеоролог във военновъздушните сили на САЩ, като доброволец към отделението за спешна помощ и като професионален треньор на кучета, затова никога не се знае, каква характерна част от нейните интересни професии ще се появи в романите й.
	Живее заедно със сина си и съпруга си, който работи към бреговата охрана на САЩ, което е причината за постоянното им местене из страната. Това обаче не се отразява по никакъв начин на писателската й кариера.
	Под псевдонима Сидни Крофт пише еротични адвенчър романи, в които си партнира със Стефани Тайлър.
