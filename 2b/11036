	Годината е 2380-та. Междузвездната федерация е колонизирала повече от шестстотин светове, свързани помежду си с мрежа от транспортни „тунели“. Тя е изградила мирно, богато общество, чиито граждани използват подмладяващите технологии, за да живеят векове наред.
	В най-отдалечения край на Федерацията астрономът Дъдли Боуз наблюдава невъзможно събитие: на хиляда светлинни години от Земята една звезда… изчезва. Тя е твърде далеч, за да бъде достигната през тунел, затова до нея е изпратен космически кораб със свръхсветлинен двигател — технология, която хората са изоставили преди векове. Под командването на капитан Уилсън Кайм „Втори шанс“ трябва да разгадае причината и естеството на събитието и отношението му към хората. В другия край на колонизирания космос обаче, група, позната като Пазителите на себесъщността, прави всичко възможно мисията му да не успее. Какво крие пространството около мистериозната звезда — страховити врагове или нови космически чудеса?
	„Сага за Федерацията“ е епична космическа опера, която се простира нашироко из времето и пространството на Галактиката.

	Питър Хамилтън е известен със своите романи в жанра космическа опера, с продадени над два милиона копия по цял свят, което го прави най-успешния британски автор на научна фантастика.
C>
	„Всеки, който започне тази книга, няма да е в състояние да я остави… Хамилтън доказва, че «интелигентна космическа опера» не е оксиморон.“
@	Publishers Weekly
C$

	Питър Хамилтън е роден в Рътленд през 1960 г. и все още живее до язовира Рътленд. Започва да пише през 1987 г. и продава първия си разказ на списание _Fear_ през 1988.г. Негови творби са публикувани също в _Interzone_ и в антологиите „Мечти“ и „Нови светове“, както и в няколко нискотиражни издания.
	Предишните му романи включват поредицата за Грег Мандел: _Mindstar Rising_ (1993), _A Quantum Murder_ (1994) и _The Nano Flower_ (1995); както и бестселъровата трилогия _Night’s Dawn: The Reality Disfunction_, _The Neutronium Alchemist_ и _The Naked God_. Публикувани отново от „Пан“ (и „Макмилан“) са _A Second Chance at Eden_, една новела и шест разказа от същата невероятно пълнокръвна вселена, както и _The Confederation Handbook_, безценен наръчник към трилогията _Night’s Dawn_. Последните му два романа са _Fallen Dragon_ и _Misspent Youth_.
