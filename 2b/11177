	От автора на „Опасна игра“ — Дейвид Елис — носител на наградата „Едгар Алън По“.

	Един прокурор настоява за смъртна присъда. Един агент от ФБР вярва, че може да я склони да предаде семейството си. Една дъщеря и един бивш съпруг се борят да спасят собствените си кожи. А около всички тях витае група, която предпочита да я убие безшумно и анонимно, но чиито членове не са това, което изглеждат.
	Първата среща на читателя с Алисън Пагоне е в миговете след нейната смърт. После историята се връща назад, като в забележителния филм „Мементо“, чак до началото си, за да разкрие какво в действителност се е случило; и още по-шокиращо — какво не се е случило. При всеки обрат на събитията Алисън знае, че онова, което вижда, може да не е реално. Но накрая, когато кошмарът свърши, къде ще се озове тя — сред приятели… или сред лъжци?
	„Сред лъжци“ е провокативно предизвикателство и една от най-обсъжданите книги на Елис. Тя е истинска рядкост — оригинален трилър, поразително свеж и непредсказуем. Разказана в обратна последователност — от загадъчния си финал към брилянтното начало — историята е съсредоточена около една жена, съдена заради убийство, притисната между противоположни сили, които не се интересуват дали напрежението в крайна сметка няма да я убие.
C>
	„Находчив, сложен, високоинтелигентен трилър, който се впуска обратно през времето като един истински Худини.
	Няма как да се досетите за края — който всъщност е началото — докато той сам не ви връхлети.“
@	Лий Чайлд
C$
