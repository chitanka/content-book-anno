	Зловеща заплаха. Застрашен град. Момче, притежаващо силата да командва враните. „Дивогласи“ е първата книга от мрачна, изпълнена с екшън и приключения трилогия.
	Блекстоун бе проспериращ мегаполис. Това обаче бе преди да настъпи Тъмното лято — вълна от насилие и престъпност, която помете града преди осем години, дирижирана от страховития Предача. Сега последователите на Предача отново тръгват да сеят разруха, а момче на име Коу е на път да се оплете в мрежите им.
	Коу никога не се е съмнявал в способността си да комуникира с гарваните. Но когато се задава опасността от ново Тъмно лято, Коу разкрива подземния свят на дивогласите от Блекстоун — тези, притежаващи силата да говорят с животните и да ги контролират. Коу е един от тях. За да спаси града си, той трябва бързо да овладее способности, които никога не е подозирал, че притежава, и да се подготви за битка срещу зла сила, каквато никой не може да си представи.
