	В градчето Есперанса нищо не е такова, каквото изглежда — нито хората, нито пейзажът, нито дори мъглата. Щом мъглата плъзне по тесните улички, местните бързат да се приберат и заключат, а туристите се озъртат със страх…
	Когато Тес Ливингстън, агент на ФБР, слиза от автобус на междуградска спирка високо в Андите, тя не може да си спомни как точно се е озовала там. Знае само, че е била по следите на престъпници в Еквадор. Но сега се намира в това затънтено място и чака автобус за Есперанса или поне така е написано на билета й.
	Там съдбата я свързва с Иън Ритър, журналист от Минесота, който пътува за Галапагос. Ограничените му познания по испански език обаче не му позволяват да разбере защо трябва да се качи на автобус номер 13 за Есперанса и къде всъщност ще го отведе той.
	Тази среща ще промени живота им завинаги.
	Защото в Есперанса има духове — гладни духове, които се наричат _брухос_ и могат да обсебват телата на живите хора; гневни духове, които не могат да се откажат от живота и от насладите на плътта; духове, които са забравили какво е да си човек, да имаш сърце и да обичаш безкористно. Хората от Есперанса повеждат битка срещу брухос.
	На коя страна ще застанат Тес и Иън? Двамата откриват любовта, но дали тя ще преодолее ограниченията на времето и пространството, и… смъртта? Ще разберат ли кои са и защо са попаднали в този реално-нереален град?


	Триш Макгрегър създава един удивително истински свят, изпълнен с мистерия и напрежение!
	Пътуване във времето, преплетено с вечната битка между доброто и злото, и завладяващата сила на една безсмъртна любов!
	Триш Дж. Макгрегър е родена в Каракас, Венесуела, и любовта й към Южна Америка я съпътства през целия и живот. Автор е на няколко успешни поредици. Живее в Южна Флорида със съпруга си, писателя Роб Макгрегър, три котки и един благороден голдън ретривър.
