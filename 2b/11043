	Книгата е едно от малкото системни изложения на нашата история, появило се в оригинал на английски език. Авторът й Р. Крамптън, преподавател в Оксфордския университет, е един от най-изтъкнатите и авторитетни чуждестранни специалисти по българска история. След краткото резюме на събитията и процесите до 1878 г., авторът се спира подробно на новата история на България. При разглеждането на сложните събития и явления той успешно съчетава академизъм и балансираност на оценките с добронамереност, която обаче не го прави безкритичен към някои негативни моменти от националната ни история.
	Книгата ще задоволи естествения интерес у българския читател към това, как важни събития и чувствителни моменти от нашата история се поднасят и интерпретират от чуждестранни историци. Ще ни помогне да се видим през погледа на другите и да преосмислим господстващи тълкувания и мнения.
