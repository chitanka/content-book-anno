	_Заплашителен и мрачен…_
	Найл Лайпен е последният демон, от когото някой би поискал услуга. И все пак красивата и нежна Холи Щорм, влязла в клуба му, се осмелява да направи точно това. Журналистката и без друго знае прекалено много за света на свръхестественото и Найл е принуден да направи компромис.
	_Безжалостен убиец тероризира улиците на Атланта и убива демони…_
	Найл е наясно, че само ако си сътрудничи с журналистката, ще успее да спре убиеца. А тя упорито разследва случая, който я поставя в непосредствена опасност — убитите демони са били нейни информатори. Опитът за покушение над Холи принуждава Найл да се съгласи на сделката, от която се нуждаят и двамата. Но сътрудничеството им се оказва изненадващо.
	_Необяснимо желание и дива страст…_
	Холи е видяла с очите си на какво е способен демонът, но не това я плаши. Повече е притеснена от чувствата си към него. И когато двамата се оказват безсилни пред желанието и страстта, Холи узнава тайна, способна напълно да разруши нейния свят…


	Американска писателка, завършила с отличие Университета в Южна Алабама по социология и връзки с обществеността. Първите си опити като журналист прави в медиите на университета. След дипломирането си работи като консултант в колеж, учител и редактор.
	Носителка е на награди RITA — за романите си Angel In Chains (Ангел в окови) през 2011 и след това за Deadly Fear (Смъртоносен страх).
	New York Times и USA Today я определят като успешна авторка на повече от 30 бестселъра, които се радват на огромна популярност сред почитателите на паранормалния сюжет, съчетан с чувствена романтика.
