	Тя се връща назад във времето. Той отива в бъдещето. Срещата им е предопределена.
	Аби пристига за първата си година в Уисконсинския университет, в който някога е учила и любимата й баба. Развълнувана, но уверена в решението си да замине далеч от дома, още на първата вечер тя се гмурва в студентския живот.
	На следващия ден обаче се събужда в различен свят — 1983 г. А това е само първата спирка от приключението на Аби назад във времето…
	Уил е чаровен първокурсник от 1927 г., който пътува в бъдещето. Аби и Уил се срещат през 1961 година и искрите между двамата неизбежно припламват. Но възможна ли е любовта в тази непредсказуема ситуация?
	Съдбата преплита пътищата на двамата през годините, докато се опитват да разгадаят мистерията около пътуванията си във времето. Загадките от миналото, които разплитат, ще се окажат по-сложни и объркани, отколкото са очаквали, и ще предопределят бъдещето им.
	Завладяваща, динамична и трогателна история, изпълнена с неочаквани обрати, семейни тайни и една любов, неподвластна на времето.
