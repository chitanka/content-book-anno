	Шанън Кърк е професор по право и практикуващ адвокат в Масачузетс, САЩ, където живее със съпруга си и сина им. „Метод 15/33“ е първият й роман. Правата за него са продадени в 20 държави. Той й носи Златната награда на Асоциацията на независимите издатели в САЩ „Бенджамин Франклин“ и е финалист в категорията за дебют на Американските награди за най-добра книга за 2015 година.
	„Метод 15/33“ е завладяващ и оригинален трилър, какъвто едва ли сте чели.
	Жертвата — отвлечена бременна тийнейджърка — не е това, което изглежда. Готова е на всичко, за да спаси нероденото си дете и… да отмъсти на похитителите си. Лиса ни най-малко не е безпомощна и с изключителната си интелигентност и феноменална памет съставя уникален план за избавлението си. Помагат й двама агенти от ФБР със също тъй нестандартно мислене и подход като на самата Лиса. Всеки от героите се бори със собствените си демони и копнежи, вплетени в интригуващия сюжет. Многопластовото повествование, наситено с напрежение, поражда широк спектър от емоции и размисли у читателя. В плетеницата от отделни истории неусетно се замисляме: кой всъщност е жертвата? И кой — агресорът?
C>
	„Читателите ще открият прилики между главната героиня и Лисбет Саландер от «Мъжете, които мразеха жените», и двете са жертви, които отказват да бъдат принесени в жертва. Посрещнете новия вълнуващ глас в криминалната литература.“
@	Бостън Глоуб
C$
