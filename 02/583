#	РОБЪРТ ХАУЪРД
#	СЪЗДАТЕЛЯТ НА КОНАН ВАРВАРИНА
	Роден е на 22 януари 1906 г. в Пийстър, щата Тексас. Започва да пише на 15-годишна възраст, а три години по-късно публикува първия си разказ в списанието „Weird Tales“ („Тайнствени истории“). В същото списание през декември 1932 г. се появява „Фениксът на меча“ — началото на цикъла за Конан варварина. В течение на няколко години, до самоубийството на писателя през юни 1936 г., читателите имат удоволствието да се „телепортират“ заедно със своя герой в дълбоката древност и да съпреживеят невероятни приключения.
	Хубаво е, че макар с повече от половин век закъснение и българският читател има възможност да се срещне с безсмиртния герой на един своеобразен епос, който продължава да се „дописва“ и до ден-днешен!
