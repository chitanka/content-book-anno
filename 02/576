	__За книгата__
	Хората, които създават свои собствени правила, когато са убедени, че са прави…
	Хората, които изпитват особена наслада от добре свършената работа, дори когато не получават признанието на другите…
	Хората, които знаят, че в живота има нещо повече от нещата, които виждат очите ни…
	Всички те ще следват неотклонно Джонатан чайката до последната страница на книгата.
	Други може би просто ще се потопят в магията на едно прекрасно приключение — триумф на свободата и полета на човешкия дух.
	И в двата случая прочитът на тази книга е едно незабравимо преживяване.

	__За авторите__
	Ричард Бах (роден през 1936 г.) е американски писател, потомък на композиторската фамилия Бах. Летец по професия, сътрудничи като журналист в сп. „Флаинг“.
	Публикувал е популяризаторските книги за авиация „Чужденец на земята“, „Биплан“ и „Нищо случайно“.
	След като през 1970 година „Джонатан Ливингстън Чайката“ му донася голяма популярност в САЩ и Европа, издава книгите „Дарът на крилата“, „Илюзии“, „Няма толкова далечно място“, а в съавторство със съпругата си Лесли Париш-Бах — романите „Мост през вечността“ и „Едно“.
	Последната му книга — „Бягство от сигурността“ излиза през 1995 година.

	Ръсел Мънсон започва да снима самолети още като дете и от тогава непрекъснато лети и прави снимки от въздуха. Завършил е Йейлския университет и фотография в Академията „Филипс“.
	Притежава собствен самолет, от който е заснел някои от снимките в тази книга.
C>
	Джонатан Ливингстън Чайката е нов, безценен обитател на онази прекрасна Вселена, управлявана от Малкия принц на Сент Екзюпери.
	Вярвам, че всеки, който посети световете на Джонатан Чайката, няма да иска да се върне оттам.
@	Ърнест К. Ган
C$
