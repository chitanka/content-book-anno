	Шедьоврите на световната литература са кариатидите, които крепят огромното и невидимо мироздание на човешкия дух. Във всяко време, когато са поставени на изпитание нравствените устои на отделната личност или цели нации, великата творба е като спасителна слънчева стълба в бездната на отчаянието, хаоса и неверието.
	Поредицата „Шедьовър“ ще представя на българския читател безсмъртни образци на световната литература. В този том, драги читателю, ти предлагаме прочутия роман на Достоевски — „Бесове“, една жестока метафора на паденията и възземанията на човешкия дух.
