	Трите деца на семейство Калвин израстват в разкош и благоденствие, но мечтите, надеждите, животът им се обърква.
	Тифани — преуспяваща дизайнерка, подло е изнудена от сестра си Морган да й роди дете. За да спаси брака си и своето място във висшето общество, Морган, която е стерилна, трябва да дари с наследник съпруга си маркиз Хенри Блеърмор. След раждането Тифани трудно се отделя от сина си, тя все още не е преживяла и раздялата си със своя любовник Хънт Келерман. Скоро от свръхдоза наркотици умира малкият й брат, а измамата на Морган е разкрита. Идва мигът на истината, когато всеки трябва да понесе своя кръст, защото щастието не се измерва само с пари.