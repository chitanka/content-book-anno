	Старият оркски шаман Нер’зул поема командването на Ордата и възстановява Тъмния портал. Неговите брутални воини отново нахлуват в Азерот и обсаждат новопостроената крепост Недъргард. Там архимаг Кадгар и командирът на Алианса — Туралиън, повеждат хората и техните съюзници — елфи и джуджета, на борба срещу новата заплаха.
	В същото време се заражда тревожен въпрос. Кадгар научава за оркски набези и на други места: малки групи орки явно преследват други цели, освен завоюването на територии. Положението се влошава, когато става ясно, че черните дракони също са се съюзили с орките. За да попречи на пъклените планове на Нер’зул, Алианса трябва да нахлуе в разрушения свят на орките — Дренор. Ще могат ли Кадгар и дружината му да спрат порочния шаман и да предотвратят разрушението на двата свята?
