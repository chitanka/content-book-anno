	__Робърт Паркър — доайенът на американския криминален роман__

	Тя се казва Съни и е частен детектив в Бостън. Живее сама, обича да рисува, все още е влюбена в бившия си съпруг и понякога разчита на помощта му в своите разследвания. Той е син на мафиотски бос, а нейният баща е пенсиониран полицай.
	Три жени имат нужда от помощта на Съни. Сестра й Елизабет току-що е разбрала за изневярата на своя съпруг. Най-близката й приятелка Джули се е впуснала в изненадваща авантюра с напълно неподходящ мъж. А известната феминистка Мери Лу е преследвана от тайнствен непознат и трябва да бъде охранявана. Застреляна е нейна служителка, най-вероятно поради приликата между двете. Предполагаемият убиец се самоубива и делото официално приключва. Но Съни не е доволна. Истината е някъде другаде…
	За да продължи разследването на своя глава, тя навлиза в подземния свят на Бостън, където всяка стъпка крие опасност.
