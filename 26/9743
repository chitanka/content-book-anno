	Изминала е цяла седмица от „Голямото приключение на малкото таласъмче“. А цялата седмица е много дълго неприключенско време за едно таласъмче. Когато есенните дъждове наводняват дупката му, Таласъмчо тръгва да подири нов дом в едно още по-голямо приключение, което разчупва границите на фантазията! През горещи пустини, джунглести джунгли, морета от мляко, и разбира се, острови на съкровища! От ледения полюс, та до къщичката на автора! По суша, въздух и вода, та чак в Страната на Сънищата, където нищо не е такова, каквото изглежда. Очакват ви двойно повече приключения и тридесет края, които можете да достигнете!


	След феноменалния успех на експерименталната приказка-игра „Голямото приключение на малкото таласъмче“, Никола Райков ни кани на едно още по-голямо приключение в дебрите на детското въображение. В своя уникален стил, обикнат от читателите, той смесва бивалици-небивалици с остроумни закачки и умело жонглира с думите в търсене на доброто и човешката топлина. Никола Райков уверено е надскочил своя дебют, добавяйки в своята палитра ярък диалог, динамично действие и мащабен размах. Резултатът е „ОЩЕ ПО-ГОЛЯМОТО ПРИКЛЮЧЕНИЕ на малкото таласъмче“!
