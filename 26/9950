	Сам Капра е обещаващ млад агент от отдела на ЦРУ в Лондон.
	По време на важна делова среща той получавай обаждане от бременната си съпруга Луси, която истерично го моли да се срещнат веднага.
	Сам успява да излезе… точно преди офисът да се взриви. Всички в сградата загиват, Луси изчезва пред очите му, а той се събужда в затворническа килия…
	Следите за атентата водят към неговата съпруга. Бившите му колеги са убедени, че двамата са предатели и убийци.
	Въпреки доказателствата Сам отказва да повярва, че Луси го е натопила.
	Той успява да избяга от дългите ръце на ЦРУ, но се изправя пред неизвестен и влиятелен противник. А от съпругата му няма никаква следа…
	Преследван и от свои, и от чужди, Сам може да разчита единствено на себе си.
	И това е едва началото на зашеметяващото приключение, в което се ражда един герой от ново поколение!
	Ожесточена гонитба, международна конспирация, предателства и високи дози „Адреналин“ — това е един от най-продаваните трилъри за 2011 г. Интелигентен и динамичен, този роман нарежда Джеф Абот сред най-добрите в жанра.
