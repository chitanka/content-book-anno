	Състарен и омаломощен, Никола Фламел усеща, че краят наближава. На двамата с Пернел им остава само един ден живот. Алхимикът влива последните си сили в проследяването на Джош до сърцето на Сан Франциско, дълбоко в леговището на доктор Джон Дий.
	Семейство Фламел и Софи гледат с ужас как Джош — тяхната последна надежда да сразят Тъмните древни и да опазят света — взема страната на Дий и неговата смъртоносна сподвижница Вирджиния Деър.
	Девата-воин Скати, Жана д’Арк и съпругът й Сен Жермен, сарацинският рицар Паламед и безсмъртният Уилям Шекспир се озовават на Дану Талис преди десет хиляди години. Сенкоцарството, в което попадат, е далеч по-опасно, отколкото предполагат. За да оцелее съвременният свят, те трябва да унищожат древния остров, известен в митологията като изгубения град Атлантида. В противен случай милиарди животи в този свят и безбройните Сенкоцарства ще бъдат погубени.
	Обявен за изменник заради многобройните си провали, Дий жадува за мъст. Тъмните древни се нуждаят от вещер, който да спре английския магьосник, преди да е разрушил всичко.


	Експерт в митологията и фолклора, Майкъл Скот е един от най-успешните ирландски автори. Майстор на фентъзито, научната фантастика, хоръра и фолклора, той е титулуван от „Айриш Таймс“ като _краля на фентъзито на тези острови_. „Вещерът“ е петата книга от поредицата „Тайните на безсмъртния Никола Фламел“, бестселър на „Ню Йорк Таймс“. Търсете книга първа, „Алхимикът“, книга втора, „Магьосникът“, книга трета, „Вълшебницата“, и книга четвърта, „Некромантът“, също издания на „Делакорте прес“.
	Можете да следите дейността на Майкъл Скот в Туитър @flameouthor и да го посетите онлайн на [[https://dillonscott.com|DillonScott.com]].
