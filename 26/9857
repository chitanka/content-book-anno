	Двадесет и шест годишната Дженифър се събужда в болнично легло след тежка автомобилна катастрофа. Младата жена страда от загуба на паметта. С помощта на богатия си съпруг Лари и приятелите си от висшето общество на Лондон Дженифър си припомня предишния си живот. Тя открива любовно писмо, адресирано до нея. Дженифър няма ни най-малка представа кой е написал писмото, но решава да разбере. Постепенно си спомня любимия, заради когото е била готова да рискува всичко. И решава да се бори за правото си да обича и да бъде обичана. Ако вече не е прекалено късно…
	Тридесет и две годишната Ели има всички основания да се счита за успяла и щастлива. Тя притежава малък апартамент в Лондон и работи като журналист в престижното списание „Нейшън“. Печели достатъчно, за да може да си позволи красиви дрехи, скъпи вечери и екзотични пътешествия. Ели има връзка с женения Джон, който няма никакво намерение да изостави съпругата и децата си. Тя намира обсипани с прах любовни писма от шестдесетте години на миналия век в архива на вестника. Трогателните думи докосват Ели и тя решава да научи повече за тайнствената двойка.

	След успеха на „Аз преди теб“ авторката отново ни потапя във вълнуващ разказ за силата на любовта. Романът проследява двете любовни истории, като действието варира между миналото и настоящето.
