	Ако можете да се срещнете с хора от миналото — кого бихте избрали?
	Шон Стрикленд е шокиран, когато внезапно е повикан в Кеймбридж да изнесе доклад върху времето и пространството — тема, която изучава от години. Но докато двамата с жена му пътуват в студената нощ към летището, колата им удря нещо, което изскача от храстите.
	От този момент животът на Шон се променя завинаги. Пред него бавно се разгръща мистерия, а ключът към нея се съдържа в един странен пакет…
	Шон разчупва печата и открива вързоп древни документи, написани на староеврейски, гръцки и арамейски. Сред тях обаче има и нещо друго — книга, останала херметично затворена в продължение на хилядолетия, но написана на чист английски. И на която е съдено да промени историята.
C>
	Трилър, наситен с екшън, мистерия, интриги и загадки. Невъзможно е да предвидиш какво ще се случи в следващия момент. Преходите между древния Рим и настоящето са просто невероятни. Предизвиква, омайва и интригува читателя, отнася го към нови светове и преживявания.
@	Аустрелиан
C$
	Скот Бейкър е роден в Йоркшър, Англия, но на тригодишна възраст се мести с родителите си и по-големия си брат в Австралия. Изгражда кариера във филмовата и телевизионната индустрия, създава телевизионни реклами, музикални и корпоративни клипове и дивидита. Скот работи като режисьор и редактор на свободна практика и специализира цифрови видеотехнологии; той е един от водещите експерти в Австралия по цифрови видеоприложения за Мак платформи и е работил върху различни проекти, от „Доусън Крийк“ до „Хобит“. Освен това пише статии и обзор за списания, консултира различни компании и води семинари и курсове. Чете лекции в Националния университет на Австралия и продължава да бъде „главен инструктор“ на „Епъл“ за филмови и телевизионни приложения в страната. „Правилото на знанието“ е първият му публикуван роман.
