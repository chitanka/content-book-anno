	{img:mantov.jpg}
	Новата книга на писателя Димитър Мантов — „Дяволската въртележка“, е увлекателно историческо четиво с приключенски характер.
	Героите на романа — българинът Баткунецът, станал по-късно легендарен пиратски предводител, Стратион — Кървавата брада, Абу-Шам — звездоброец и лечител — преминават през много дим от сражения и трупове на убити, за да открият всеки за себе си истината, че цялото земно кълбо е тясно за онзи, който е далече от родината, а парите, славата и властта не могат да заменят радостта от родния говор, очарованието от родния край: че животът, прекаран далече от родните брегове, е обречен на самота.
	На фона на увлекателните приключения писателят Димитър Мантов постига атмосферата на една отдавна изминала епоха, в която героизмът и падението, подвигът и предателството се определят от близостта до родината, от служенето на народа.
