	Амбициозна асистентка. Шеф перфекционист. Опасно привличане и едно просто правило: без връзки на работното място! Въпреки че, както изглежда, има бюро, на което не може да се устои.

	Умна, амбициозна и старателна в работата си, Клоуи Милс има само един проблем — шефа й Бенет Райън. Той е взискателен, прям, невнимателен и изключително неустоим. Красив негодник. Бенет се е завърнал в Чикаго от Франция, за да поеме семейния бизнес. Той не е и очаквал, че асистентката ще се окаже прелестното, невинно, провокативно и напълно вбесяващо създание, което трябва да вижда всеки ден. Въпреки слуховете, той никога не си е падал по свалките в офиса. Но Клоуи е толкова изкусителна, че Бенет е на път да наруши правилата.
	Секси, забавна и гореща история с повече от 2 милиона читатели само в САЩ. Бестселър в САЩ, Италия и Франция.
