	Любов, предателство и епични последствия — една променяща света история, разказана от момиче, чиито сълзи притежават силата да възродят изгубения континент Атлантида.
	Вторият роман от поредицата Сълза е наситено романтичен, със силни, пламенни герои, впримчени във вълнуващ любовен триъгълник.


	Сълзите на Еврика са наводнили земята и сега Атлантида се въздига, заедно със злия си владетел, Атлас. Еврика е единствената, която може да го спре, но първо трябва да се научи да се бие. Тя прекосява океана заедно с Кат, близките си и Андър, прекрасния и загадъчен Пазител на Атлантида, който обещава да й помогне да открие Солон — енигматичен изгубен Пазител на Атлантида, който знае как да победи Атлас.
	Опитвайки се да проумее мрачния свят, който нейната тъга е сътворила, Еврика получава удивителни прозрения от омагьосано езеро. Объркващото й отражение разкрива съкрушителна тайна и ако е достатъчно силна, Еврика може да почерпи от това познание, за да победи Атлас. Освен ако разбитото й сърце не е точно това, от което той се нуждае, за да подхрани своето възраждащо се кралство…
	Във Водопад Еврика има шанса да спаси света.
	Но ще трябва да се откаже от всичко — дори от любовта.


	Лорън Кейт е автор на бестселър поредицата „Паднали ангели“, спечелила световна популярност. Книгите й са преведени на над трийсет езика.
