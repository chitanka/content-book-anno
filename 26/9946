	На другия край на света океанът крие мъртъвци и тяхната тайна…

	Ед Стракан получава загадъчно наследство — копче за ръкавели с гравирани координати.
	Години по-късно Стракан приключва с важни подводни снимки за световноизвестно списание. Животът е хубав — карибски остров, красива жена, вечеря на свещи. Но нещата скоро се променят. Вечерта поднася ужасяващ обрат и на зазоряване Стракан се оказва главният заподозрян в заплетено убийство.
	Стремежът му да изчисти името си хвърля светлина върху загадката с наследството му. Скоро той предприема най-опасната водолазна експедиция в живота си край необитаем остров в Южнокитайско море. Залогът е огромен. Загадката, станала причина за смъртта на стотици хора, ще застраши още много, преди отново да излезе на бял свят.
