	Кристина Алберти, специалистка по история на изкуството, е избягала от сенките на своето минало и прикривайки истината, си е създала име като веща познавачка на бижутата в аукционната къща „Баркли“. Животът й е безоблачен, докато легендарен и безценен диамант я превръща в мишена на чаровен измамник, решен да я използва най-безочливо, за да извърши обира на века.
	Джей Ти Макинтайър, агент на ФБР, си е поставил за цел да залови човека, измамил баща му и съсипал семейството му. Джей няма да позволи на никого да му попречи, дори на Кристина, в която е влюбен… защото вече не знае кой е приятел и кой — враг.
	Двамата се впускат в търсене на изчезналия диамант, без да предполагат, че започват опасна игра с огъня. Игра, подчинена на алчност и желание, обгърната с тайни и съблазън, която ще свърши едва когато не остане нито едно неразкрито предателство, нито една неразгадана мистерия.
