	Новите петнадесет разказа от втората криминална колекция на Джефри Дивър потвърждават таланта му на майстор на заплетения сюжет и неочакваната развръзка.
	Привидността и изненадата отново са основните елементи на интригуващите истории.
	Редом с познатите от романите му герои — гениалният криминалист Линкълн Райм и помощничката му Амелия Сакс, в сборника срещаме разнообразна галерия от образи на адвокати, полицаи, престъпници и обикновени хора. Всички те използват своя необикновен ум и способности или за добро, или за престъпление, копирайки точно реалния живот. Защото в нашия несъвършен свят противоборството между доброто и злото е вечно.
