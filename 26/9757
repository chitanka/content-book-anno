	Освен романи Дафни дю Морие издава разкази, пиеси и биографии. Много от нейните романи бестселъри се превръщат в спечелили награди филми, а през 1969 г. самата Дю Морие е удостоена с благородническа титла. Прекарва по-голямата част от живота си в Корнуол, където се разиграват и повечето й сюжети, а след смъртта й през 1989 г. Маргарет Форстър пише в нейна памет: „Няма друг писател, който така победоносно да не се поддава на никакви класификации… Тя отговаря на всички спорни критерии за популярна литература, но освен това задоволява и строгите изисквания на «истинската литература», нещо, което само шепа романисти успяват да постигнат“.
	Наследниците на Дафни дю Морие изказват своята признателност на Ан Уилмор за помощта й да бъдат преоткрити някои от разказите в този сборник.
