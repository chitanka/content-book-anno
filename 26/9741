	В новата си поредица за тийнейджъри Филипа Грегъри повежда младите читатели по следите на тъмните сили в средновековна Европа.

	__Италия, 1453 година__
	Когато Изолда навършва 17 години, животът й се преобръща. Грижовният й баща умира и вместо да стане господарка на замъка, в който живее от дете, тя трябва да избере — да се омъжи за груб и отблъскващ принц или да отиде в манастир. Монахиня или принцеса — лесен избор за много момичета, но не и за Изолда. Тя копнее за свобода, но ще трябва да рискува живота си, за да я получи.

	Седемнайсетгодишният Лука е заставен да служи в таен орден, който се бори срещу греха и настъпването на края на дните. Той без страх се изправя срещу вещици и върколаци, но се оказва неподготвен, когато животът го среща с Изолда — със златисти коси и изкусителни очи — същински паднал ангел. А когато тя е обвинена във вещерство, той ще трябва да избере дали да слуша разума, или сърцето си.
