	Моника Грант, водеща на шоу в Бостънското радио, е силна и независима жена. Тя търси истинския мъж — някой като героите от любимите й романтични четива, някой като Майкъл Шоу. Майкъл — ченге с поетична душа, също се надява да срещне истинската жена — старомодна и нежна. И мисли, че това е Моника. Любимите й книги винаги имат щастлив край. Но дали и в живота е така?

	Барбара Делински е бестселърова авторка на 65 романа, някои издадени под псевдоними. Преди да започне да пише, е работила като социолог и фотограф. Носителка е на най-престижните награди на Асоциацията на романтичните писатели в Щатите — „Златен медальон“ и „Златен лист“. Майсторка в създаването на убедителни образи и неповторима атмосфера, авторката грабва читателите с оригиналните си сюжети и интелигентното си перо.
	Книгите й са преведени на 18 езика и се продават в общ тираж над 20 милиона по цял свят. Живее със съпруга си и тримата си сина в Ню Инглънд.
