	Наследникът на Удхаус и Ивлин Уо, бляскавата звезда на модерния английския хумор Том Шарп е роден през 1928 г. След като през 1961 г. режимът на апартейда го прогонва от Южна Африка, където е журналист и фотограф, в продължение на 9 години е учител в Англия, преди да се отдаде изцяло на литературата. Носител на награди за черен хумор, Том Шарп преобразува една славна традиция с убийствени дози сатира, от която не остава незасегната нито една страна от живота в съвременна Англия — семейството, превърнато в бойно поле от истеричави следовнички на феминизма; училището, още едно бойно поле, на което простотията и необразоваността успешно бранят правото си на съществуване; вярата, политиката и всичко останало. Лют, безкомпромисен и краен, но и безкрайно забавен хумор.
