	_Лондон, 1810 г._
	Лейди Александра Алистър се чуди на иронията на съдбата. Нейни съседи в Мейфеър са Грейсън Финли и дванайсетгодишната му дъщеря. Преди години Грейсън изчезва от салоните на висшето общество и скоро се понася слухът, че е станал пират. Но сега отново е в Англия и дори се кичи с титлата виконт. Бъркотията около красавеца става пълна, когато веднъж Александра вижда как няколко груби моряци заплашват да го обесят, ако издаде нещо на Адмиралтейството. Когато бандитите си тръгват, Александра буквално спасява живота на Грейсън, защото онези все пак са успели да го окачат на въжето. Като награда младата спасителка получава целувка от благодарния си съсед.
	А щом го опознава по-отблизо, вече е безумно влюбена в него. Но когато Грейсън отвръща на нежните й чувства, неговият враг Джеймс Ардмор потрива от задоволство ръце. Защото е получил нов коз в играта за унищожаването му…
