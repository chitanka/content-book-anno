	Заговори и страсти, политически интриги и войни.

	Един млад мъж ще се изправи срещу краля на Англия в епичен сблъсък на нации. Името му е Робърт Брус, а началото на неговата история започва в „Бунт“.
	Разказ за пророчества, борба за власт и героични битки. Невероятно богата по съдържание и вълнуваща нова поредица с място на действие Шотландия, Англия, Ирландия и Уелс през същия период, в който се развива действието в романа „Братството“ от предишната поредица на Робин Йънг.
	Годината е 1286-а сл.Хр. Шотландия е скована от незапомнена тежка зима. Някои дори казват, че е настъпил Денят на Страшния съд. В бурна нощ кралят на Шотландия пътува на кон от Единбург. По пътя е убит от един от придружителите си и тронът остава без наследник. Страната е заплашена от гражданска война, докато влиятелните шотландски кланове се борят за власт, без да знаят че Едуард, кралят на Англия, крои свои планове и бленува бъдещото си кралство — представа, породена от думите на дребно пророчество, написани преди години от самия крал Артур. Обликът на Британия може да бъде променен завинаги. Сред пепелищата на войната, кървавите вражди и разделението един млад благородник — Робърт Брус — ще се изправи срещу най-могъщия крал на Англия, за да се опита да осуети плановете му.
