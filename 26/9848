	Корделия е силно привързана към баща си — Андрю, който я е отгледал сам след трагичната смърт на майка й.
	Години по-късно той получава инфаркт и разбира, че му остават броени дни. Андрю разкрива на дъщеря си шокиращата истина за жената, дарила я с живот. Оказва се, че майка й не е починала, а ги е изоставила. Въпреки предателството, той продължава да я обича. Изненадата на Корделия бързо преминава в гняв.
	За да получи отговор на въпросите от миналото, които не й дават мира, тя трябва да замине за Австралия. Да се изправи очи в очи с жената, причинила им толкова страдание. И с богатото й многоуважавано семейство.
	Корделия пристига в Сидни заедно с брата на най-добрата си приятелка — Ейдън. Той е собственик на верига луксозни хотели и… мъжът на мечтите й.
	Двамата се сблъскват с враждебност и едно неочаквано предложение. Животът на Корделия е изложен на опасност и единственият човек, на когото може да се довери, е Ейдън.
