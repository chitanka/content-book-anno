	Сред новите ученици в Гилдията на магьосниците Сония е единствената с нисш произход. Но пък е успяла да си спечели могъщи съюзници — сред които и лорд Денил, наскоро назначен за посланик на Гилдията. Ала Денил трябва да отпътува за елийнския кралски двор и да остави Сония сама срещу лъжите и злобните слухове, които разпространяват враговете й… докато не се намесва Върховният повелител Акарин. Но цената на подкрепата на Акарин е висока, защото в замяна Сония трябва да защити неговите тайни — сред които е тайната, която би могла да отведе младата необучена магьосница в дълбините на мрака.
	Междувременно първата задача на Денил е да се заеме отново с отдавна изоставеното от Върховния повелител Акарин изследване на древното познание за магията. То го повежда на невероятно, и изпълнено с непредвидени опасности, пътешествие към бъдещето — в което го очакват невероятни чудеса и страховити ужаси.
	„Дори силата на магьосника да се прояви от само себе, той скоро ще загине, ако не се сдобие с познанието как да я контролира“.
C>
	„Завладяваща… с отличителен стил и великолепни герои, които я издигат далеч над средното ниво“.
@	Локус
C$
	Труди Канаван живее в мелбърнското предградие Фърнтри Гъли, в малка къща на един планински склон, близо до гората. Откакто се помни измисля истории за неща, които не съществуват, и е изумена, когато първият й публикуван разказ печели през 1999 година наградата „Ауреалис“ за най-добър кратък фентъзи разказ. Освен като илюстратор и дизайнер на свободна практика, тя работи и като графичен дизайнер и художествен директор на „Ауреалис“, австралийско списание за фентъзи и научна фантастика.
