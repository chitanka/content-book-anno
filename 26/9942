	„На кого да се довериш, когато нямаш вяра дори на себе си?“


	Той открадна миналото й, но Мак няма да позволи на убиеца на сестра си да вземе и бъдещето й.
	МакКайла Лейн лежи гола на студения каменен под на разрушена църква, напълно под еротичното влияние на съществото, което се е заклела да убие. Далече от дома си и всички, които обича, абсолютно неспособна да контролира сексуалния си глад, МакКайла е омагьосана от силата на Лорд Господар.
	И докато Мак се бори да оцелее по улиците на превзетия от Фае Дъблин, ще й се наложи да се изправи очи в очи с разтърсващата истина за себе си, за сестра си, за Джерико Баронс и за света, който си мисли, че познава.


	Карън Мари Монинг е автор на поредиците „Шотландецът“ и „Треска“, продавани в огромни тиражи в много страни. Романите й се появяват в списъка с бестселъри на издания като „Ню Йорк Таймс“ и „Ю Ес Ей тудей“. Спечелили са множество награди, включително престижната награда „РИТА“. Поредицата „Треска“ е била обсъждана като продукция от Twentieth Century Fox/New Regency.
