	Избран от вдовицата на Робърт Паркър да продължи популярната поредица с детектив Спенсър, носителят на множество литературни награди Ейс Аткинс се справя невероятно с огромното предизвикателство. Спенсър е в топ форма. Приключението продължава.


	Когато четиринайсетгодишната Мати Съливан влиза в офиса на Спенсър, той не предполага, че ще се наложи да разследва престъпление, извършено преди четири години, за което има осъден с влязла в сила присъда. Но става дума за убийството на майка й. И за мафията в Южен Бостън. Както и за нуждата от справедливост. Спенсър ще поеме този случай — дори срещу заплащане от няколко понички, — защото твърдо вярва, че виновните трябва да бъдат наказани.
	Смъртта на Джули Съливан е само върхът на айсберга. Престъпният свят има свои собствени закони. Полицията е безсилна. Спенсър се нуждае от помощ, която единствено верният Хоук може да предложи. Двамата нагазват в дълбоки води…
C>
	Ейс Аткинс е страхотен писател. Той пише като Паркър, звучи като Паркър, разсмива и забавлява като Паркър. Дори най-запалените фенове на Спенсър няма от какво да се оплачат. Любимият им детектив отново е с тях.
@	Чикаго Сън Таймс
C$
