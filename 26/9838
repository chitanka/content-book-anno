	Черната вдовица.
	Така я наричат затворниците в Дяволския замък. Тя е млада и красива и се говори, че купувала мъже за свои скандални и потайни цели. Какво прави с тях не е ясно, но след срещата с нея никой повече не вижда нещастните й жертви. Но когато тя измъква Рийд Харууд от килията, където е оставен да умре, задето е шпионирал срещу французите, той открива, че жената изобщо не е онова, за което я мислят.
	Фльор Фонтен е най-възхитително чувствената жена, която е срещал, но у нея има някаква невинност, която опровергава съмнителната й репутация. Макар че тъмничарите са го измъчвали и са го морили от глад, тялото му откликва жадно на близостта й. Само мъртвец не би реагирал на тези абаносови къдрици, на сочните й алени устни. Дори да загине, Рийд е готов да плати цената на удоволствието.
