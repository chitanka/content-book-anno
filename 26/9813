	Книгата, която държите в ръцете си, за пореден път представя големия писател фантаст у нас с две от най-известните и оригинални негови повести — „Нощни криле“ и „Някой е бил тук“.
	В повестта „Нощни криле“, чието заглавие носи и книгата, постепенно познаваме старата приказка за разпадащата се Римска империя и звездните хуни, идващи на огромните си звездолети, за да влеят млада кръв в уморената земна цивилизация. Една истинска футурологична приказка, издържана в духа на „Замъкът на лорд Валънтайн“.
	Втората повест — „Някой е бил тук“ — е построена върху почти криминална загадка. Другопланетно телепатично същество, случайно донесено на земята от звездолет, се храни чрез изсмукване на човешкото психополе. Този неочакван вампиризъм има своето морално решение — земните учени намират начин да помогнат на съществото да се завърне на своята планета.
