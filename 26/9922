	Вълнуваща история за любов, отмъщение, амбиция и измяна.
	Хари Клифтън отново се завръща. С какво предизвикателство ще се сблъска този път? И дали отново ще успее да се справи с него?

	__1957 г.__
	Хари и Ема научават, че синът им Себастиан е претърпял автомобилна катастрофа, но не знаят кой е загинал в нея: Себастиан или най-добрият му приятел Бруно. Следват множество обрати в съдбите на Ема, Хари и осиновената им дъщеря Джесика.
	Джесика се влюбва в състудента си Клайв Бингам. И двете семейства се радват на тяхната връзка, но една злонамерена личност се опитва да разруши щастието им. Това предизвиква неочакван смут и променя живота на всички в семействата Клифтън и Барингтън. „Барингтън Шипинг“ е на ръба на краха точно когато възнамерява да строи новия си луксозен лайнер „Бъкингам“. Ема се надява да стане председател на борда на директорите. Но майор Фишър, лейди Вирджиния и дон Педро Мартинес имат други планове…

	Обич, успех и дръзновение — всеки мечтае за това. Но внимавай какво си пожелаваш, защото може да получиш подлост, коварство, провал и унищожение!
	Арчър впечатлява с обичайния си широк размах. Неговият загадъчен и увлекателен стил държи читателите в напрежение до последния момент.
	Книгите на Джефри Арчър оглавяват класациите за бестселъри по цял свят: издавани са на 33 езика в 97 страни, а общият брой на продажбите им надхвърля 270 милиона. Той е единственият автор, заемал първото място в категориите за художествена литература: седемнайсет пъти за роман, четири пъти за разкази и документалистика („Затворнически дневник“).
	Арчър е женен, с двама сина. Живее в Лондон и Кеймбридж.
