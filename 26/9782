	Здравей и добре дошъл в моя свят! Това, което ти предстои, е едно пътуване из дълбините на съзнанието и сънищата. Ще преминем през няколко изпитания, ще се сражаваме със себе си, ще черпим познание от същностите, ще научим нещо за контрола на подсъзнателно ниво и ще се изгубим в лабиринт.
	Много хора са се докоснали до сърцевината на по-висшето ниво на осъзнаване. Някои от тях са отнесли тайните в гроба, докато други са решили да ги споделят. Аз съм от „другите“ и смятам, че животът е поле за изява, а съзнанието е границата му. Понякога игнорираме знаците, погълнати от самозаблуда, но това ли е истинската ни природа? Няма обикновени хора. Всеки един от нас носи дар в себе си, дар, който търпеливо чака да бъде отприщен и да покаже на какво наистина сме способни.
	_И нека пътешествието започне сега…_
