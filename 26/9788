C>
	Един от най-великите американски романисти на XX век
@	Сънди Телеграф
C$
C>
	Великият Гетсби на моето време…
	Една от най-хубавите книги от представител на моето поколение.
@	Кърт Вонегът
C$
	От момента на публикуването си през 1961 г. романът _Пътят на промените_ е приветстван като шедьовър на реалистичната литература и като най-емоционално наситения портрет на средната класа от американските предградия. Франк и Ейприл Уилър са млада и красива двойка, завладяна от представата, че величието е просто на ръка разстояние.
	Със затрогващо състрадание и съкрушителна яснота Ричард Йейтс проследява мъчителното търсене на изход от посредствеността, в което Франк и Ейприл извършват предателство не само един спрямо друг, но и спрямо най-доброто в себе си.
C>
	Тук има не само изкусно писане; тук има нещо, което — добавено към изкусното писане — кара книгата мигновено, интензивно и забележително да оживее. Ако за създаването на шедьовър в съвременната американска литература е необходимо и още нещо, то аз със сигурност не знам какво е то.
@	Тенеси Уилямс
C$
	Култовият роман на Ричард Йейтс има какво да каже на съвременността, тъй като открито изрича често потулвани истини за човешката същност. През 2008 г. носителят на Оскар Ричард Мендес, въодушевен от _Пътят на промените_, създава поразяващия с драматизма си едноименен филм, в който Кейт Уинслет и Леонардо ди Каприо изпълняват главните роли.
C>
	Всяка фраза отразява във висша степен интегритет и стилистично майсторство. „Пътят на промените“ оставя у нас ново усещане за най-големите ни съвременни недостатъци: провали в работата, образованието, общността, семейството, брака… и нервите.
@	Ню Рипъблик
C$
C>
	Ричард Йейтс е писател с властно дарование. Неговата проза е изтънчена и същевременно чувствителна и в нея страстта и иронията са в съвършен баланс. Той ни дарява неочаквана наслада с поток от свежи фрази и стряскащи внезапни прозрения, с точно описание на чувствата и хапливи, лишени от сантименталност възприятия.
@	Сетъди Ривю
C$
C>
	Могъща трактовка на една типично американска тема, която бихме могли да определим като „впримченост“… Изключително впечатляващо представяне. Книгата е написана с разбиране, сила и съзнание за сложността и нееднозначността и ни разказва трогателна и увлекателна история.
@	Атлантик Мантли
C$
	Ричард Йейтс е роден през 1926 г. в Ню Йорк. Живее в Калифорния. Започва да печата разкази през 1953 г., а първият му роман — „Пътят на промените“ — е номиниран за „Нешънъл Бук Ауорд“ (Националната награда за книга) през 1961 година. Автор е на осем други книги, включително романите „Добро училище“, „Великденско шествие“ и „Нарушаване на мира“, както и на два сборника с разкази — „Единадесет вида самота“ и „Влюбени лъжци“. Умира през 1992 година.
