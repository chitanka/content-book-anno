	В домовете ни живеят малки добросъци — скрити във фотьойлите, под килимите или пък в електрическите крушки. Там, зад диваните, сред детските играчки и под спалнята, техният свят е напълно различен от този на странните Големи Човеци. Тази книга е за тях!
	Но това не е обикновена книга, а приказка. Приказка-игра! В нея ти ще решаваш какво да се случи, ще пишеш буквички, ще избираш какво да направят главните герои и всеки път приключението ще е различно! Започваме ли?


	{img:n_raikov.jpg|-left} Никола Райков е автор на първите по рода си приказки-игри „Голямото приключение на малкото таласъмче“ и „Още по-голямото приключение на малкото таласъмче“. Само за няколко години се превръща в един от най-популярните и обичани детски писатели на България, а книгите му се продават в многохилядни тиражи. Със своите приказки-игри печели над 10 награди и номинации, включително и най-престижната награда за детска литература в България „Константин Константинов“. Електронните издания на книгите му се превеждат от доброволци по цял свят, а „Добросъците“ предстои да бе публикувана и в Китай.
	{img:m_boycheva.jpg|-left} Мая Бочева е сред най-разпознаваемите и обичани детски художници в България. Рисува за комикс списание „Дъга“. Работила е с всички големи детски издателства: ПАН, Софтпрес, Дамян Яков, Жанет 45, Фют и други. Създава анимационни клипове, реклами, игри, интерактивни приложения, учебници и учебни помагала. Мая Бочева е многократен носител на първа награда на международния фестивал „Компютърно пространство“ и създател на първото по мащаба си българско мобилно приложение за деца „Кой светна луната?“.


	Уверени сме, че съвместната работа на двамата млади и талантливи български творци ще ви донесе много часове на игри, смях и забавления с техните добросъци!
