	Уилиям Макдоналд е един високо ценен библейски учител и автор на над 60 книги, някои от които вече са преведени и на други езици. От 1947 до 1965 г. той преподава в библейското училище Емаус, като от 1959 г. е негов ръководител. След усилена преподавателска дейност в Америка и в чужбина от 1973 г. насам той е член на съвета на сътрудниците в Програмата за обучение на работници в Сан Леандро, Калифорния.


	Истинският ученик на Христос е без грижата да си спечели приятели, без надеждата или копнежа по светските блага, безчувствен към светските загуби, без грижа за живота си, без страх от смъртта. Той е човек без положение, без звание, без родина. Човек, завладян от една мисъл — благовестието на Христос. Човек, преследващ една-единствена цел — Божията слава. Глупак, дори доволен от това да бъде считан за глупак заради Христос. Наречете го ентусиаст, дърдорко, или каквото и да е друго странно определение, което светът може да му даде. Но нека бъде странен. В момента, в който го нарекат търговец, собственик, гражданин, богаташ, светски човек, дори човек на здравия разум, с характера му вече е свършено…
	Читателю, в ръцете си държиш въглен, който може да запали твоето и много други сърца за истинско следване на Христос.
	Готов ли си да гориш за Божията слава?
