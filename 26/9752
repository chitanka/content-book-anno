	Приятният уикенд на Габриел Алон и съпругата му в Лондон се превръща в истински кошмар, когато той забелязва мъж, който отговаря на профила на типичния атентатор самоубиец. Но преди бившият агент на Мосад да предотврати трагедията, мъжът успява да взриви експлозива.
	Измъчван от угризения, че не е могъл да спаси десетки невинни жертви, Габриел се оттегля в английската провинция. Скоро обаче той отново трябва да се откъсне от усамотението си, защото е повикан във Вашингтон. Там Алон получава задачата да предотврати предстоящи терористични атаки, организирани от нов радикален водач. Бивш сътрудник на ЦРУ, йеменецът Рашид ал Хусейни има цел да унищожи Запада и Америка.
	Габриел и екипът му съставят план как да разрушат новата терористична мрежа. За изпълнението му обаче Алон трябва да се обърне към една жена от миналото му — Надия ал Бакари. Но дали тя ще приеме да работи с човека, убил баща й?
