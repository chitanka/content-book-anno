	Ключът към две убийства в артистичния свят на Мадрид се крие в картина на стар фламандски майстор.
	В края на петнадесети век художникът превръща своята картина „Шахматната партия“ в ребус, чието решение може да разкрие тайната около убийството на един благородник — и да промени няколко реда в учебниците по история.
	В края на двайсети век една млада жена — реставратор на художествени произведения, един търговец на антикварни предмети и един ексцентричен шахматист обединяват усилията си, за да разрешат загадката. Но тайната, закодирана в картината преди пет века, не е загубила смъртоносната си сила. Разгадаването й въвлича героите в опасна игра на шах с неизвестен противник, в която залогът е човешки живот.
C>
	Елегантна и остроумна салонна мистерия за живота, изкуството и шахматната игра… Влудяващо увлекателна.
@	Ню Йорк Таймс
C$
	_Артуро Перес-Реверте, един от най-четените и превеждани испански писатели, е роден в Картахена през 1951 г. Завършва журналистика и политология, след дълга и успешна кариера на военен кореспондент в повечето горещи точки на планетата се посвещава изцяло на литературата. Книгите му са продадени в над 15 милиона тираж, преведени са на 35 езика. Голяма част от произведенията му са екранизирани — „Фламандският майстор“, „Морската карта“, „Учителят по фехтовка“, „Приключенията на капитан Алатристе“, „Деветата порта“, „Кралицата на юга“. Лауреат е на множество литературни награди — Голямата награда на Франция за криминална литература; наградата Жан Моне за европейска литература; италианската награда „Валомброза — Грегор фон Резори“ за най-добър чуждестранен роман; кавалер е на френския орден на литературата и изкуствата, а през 2003 г. за заслугите си към испанската литература е избран за член на Кралската академия на Испания._
