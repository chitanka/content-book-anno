	След трагичен инцидент едногодишно момиченце остава кръгло сираче. Собственичката на печеливша стъкларска фабрика — Касандра Райт, решава да го осинови. Макар че Гуен израства под грижите на осиновителката си в свят на привилегии и неограничени възможности, тя се отличава със скромност и сдържаност.
	Красивата Джуъл винаги е живяла в бедност и лишения. Оскъдната й заплата в стъкларската фабрика на Касандра Райт не й позволява да води охолния и бляскав живот, за който мечтае. От мига, в който Джуъл се запознава с Гуен, тя я намразва заради богатството и изисканите маниери. От своя страна, Гуен тайно завижда на Джуъл за чара и самоувереността.
	Така между двете млади жени назрява съперничество, подхранвано през годините от желанието на всяка да има това, което другата притежава. Житейските пътища на Гуен и Джуъл ще се пресичат често, а съдбите им ще претърпят пълен обрат. Двете ще получат това, за което са мечтали. Но дали сбъднатите мечти ще им донесат щастие?
