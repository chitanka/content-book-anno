	Хеликаон, младият принц на Дардания, преследван от призраците и травмите на своето детство.
	Жрицата Андромаха, чийто огнен дух и решителна независимост се изправят срещу могъществото на царе.
	Легендарният войн Аргуриос, обгърнат от самота и тласкан напред единствено от мисълта за отмъщението.
	Съдбите им ще се преплетат в легендарната Троя — град, раздиран от разрушителни съперничества, интриги и кръвопролития. И съдбата им ще предопредели съдбата на целия античен свят. Трилогията, която започва с „Повелителят на сребърния лък“, е вълнуващ нов прочит на мита за Троя, познат ни от Омировата „Илиада“. В нея Дейвид Гемел успява по великолепен начин да вплете история, митове, легенди и собственото си въображение, за да създаде една алтернативна история, не по-малко жива и цветна от истинската. Троя е последната завършена творба на Гемел преди ненавременната му смърт. Тя го затвърждава като един от най-обичаните и уважавани автори на фентъзи от раждането на жанра до днес и е достоен епитаф на забележителната му кариера.
