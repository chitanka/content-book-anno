C>
	_„“Дъщерята на меча"_ звучи така, както би звучал _„Шогун“_ на Джеймс Клавел, ако беше кръстосан с епично фентъзи чрез детективски похвати."
@	Адъруеър Газет
C$
C>
	„Увлекателният дебют на Байн представлява щателно проучена, изключително детайлна смесица от ърбън и историческо фентъзи, разположена в съвременно Токио…“
@	Пъблишърс Уикли
C$


	Най-добрата творба на западен писател, фокусираща се върху японската действителност, след _„Шогун“_ на Джеймс Клавел.


	Детектив сержант Марико Оширо води трудна битка срещу сексизма в токийската полиция. Прекарала по-голямата част от живота си в САЩ, нейният начин на мислене се различава от този на повечето японци. Чужденка в собствената си страна, Марико трябва да полага двойни усилия, за да се докаже като добър полицай. Рутинен случай, свързан с кражба, я сблъсква с безмилостен убиец от якудза и три древни магически меча, изковани от митичния майстор Иназума.
	За неговите оръжия се носят легенди, че притежават магически свойства. Който овладее меч на Иназума, може да издълбае своето място в историята, така че името му да се помни с векове.
	Марико не вярва в легенди, нито в магия. Сега обаче се изправя пред сила, заплашваща да разтърси целия й свят.
	Минало и настояще се преплитат, за да нарисуват ярка картина една страна, в която старите идеали се сблъскват с новите ценности под неоновите светлини на свръхмодерните мегаполиси. Страна, която е по-екзотична и невъзможна за възприемане от всяко традиционно фентъзи кралство.


	Стив Байн преподава философия и история на Азия в Държавния университет на Ню Йорк в Дженисио. Има докторска степен по философия, а дипломната му работа го отвежда в японските университети Нанцан и Обирин, където той превежда основополагащия си труд в областта на японския будизъм. Има черен колан трета степен и черен колан първа степен в две американски системи на ръкопашни бойни изкуства и през последните двайсет години се е обучавал в поне двайсетина други бойни изкуства. Негови разкази са издавани в „Asimov’s Science Fiction“, „Interzone“ и „Writers of the Future“ и са включени в антологии, изучавани в университетски курсове, редом с творби на изтъкнати автори като Орсън Скот Кард, Лари Нивън, Айзък Азимов и Хърбърт Уелс. „Дъщеря на меча“ е първият му роман. Посетете го в мрежата на http://philosofiction.com.
