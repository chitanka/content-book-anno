	От малък град в щата Мейн изчезва момиче, а веднага след това негов съсед, живеещият в уединение Рандъл Хейт, започва да получава анонимни писма, чието съдържание пробужда у него мъчителни спомени за друга тийнейджърка, убита преди много години. Рандъл има тайна, която пази отдавна: бил е осъден като неин убиец, когато и той самият е бил само на четиринайсет. Сега предишният му живот започва отново да го преследва и той наема частния детектив Чарли Паркър, за да накара миналото да го остави на мира. Но в град, построен върху кръв, където витаят стари призраци и твърде много от живите крият тайни, не можеш толкова лесно да се избавиш от своето минало. Докато Паркър разнищва заплетената и изпълнена с насилие история, включваща изпаднал в безизходица гангстер и враговете му, полицията и ФБР, издирванията му го връщат отново и отново към Рандъл Хейт. Защото Рандъл Хейт продължава да лъже…
