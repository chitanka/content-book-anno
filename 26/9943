	„Злото е съвършено различно нещо, Мак. То е нещо лошо, което се мисли за добро.“
	От изумителната разточителност и блясъка на пентхауза на Лорд Господаря до мрачната пустош на земите на Фае, от чувственото легло на любовника си до ужасяващата постеля на Краля, пътят на Мак ще я изправи пред истината за това коя е и ще я накара да направи избор, който може да спаси света, или да го унищожи. В епичната битка между хора и Фае, ловецът се превръща в плячка. А финалът ще ви остави без думи.
	Краят на историята на Мак и Баронс има от всичко — много любов, много непредвидими обрати, приятели, които се оказват врагове, и последни редове, които ще запомните за дълго време.


	Авторката на бестселъри на Ню Йорк Таймс Карън Мари Монинг е написала серията „Треска“ за МакКайла Лейн и спечелилата няколко награди серия „Планинците“. Нейните събития привличат фенове от целия свят, а романите й са публикувани на петнайсет езика. Има бакалавърска степен по Общество и право от университета Пердю и в момента работи по нова серия за света от „Треска“ и по графичен роман с участието на МакКайла Лейн.
