	Като извънредно богат земевладелец Гауан Стотън, херцог Кинрос, може да се ожени за всяка една от девойките на баловете, които посещава. Единственият проблем е, че всички те са англичанки, а Гауан не е сигурен, че са подходящи — той е свикнал с трудолюбивите момичета от шотландските планини, не с тези изтънчени благороднички, които прекарват дните си в пиене на чай. Но тогава се запознава с лейди Едит Гилкрист. Запленен от красавицата с изумрудени очи и златисти къдрици, той разбира, че трябва да я притежава.
	„Еди“ е сполетяна от злата участ да бъде ужасно болна по време на дебютантския си бал и почти не си спомня как изглежда Гауан. Дори по-лошо: съгласява се да се омъжи за него още на следващата сутрин. Единствената страст на Еди е музиката — до мига, в който едно скандално писмо на Гауан разпалва у нея неустоимо желание. И все пак след сватбата Еди осъзнава, че съпругът й има нужда от един урок и за да му го даде, се заключва в една кула. Гауан трябва да намери начин да проникне в кулата и да убеди невестата си, че мястото й е в неговите обятия.
