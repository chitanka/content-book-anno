C>
	„“Учителят по фехтовка" е историята на последния почтен човек."
@	Артуро Перес-Реверте
C$
	Дон Хайме Астарлоа е човек на честта, влюбен в изкуството на фехтовката, верен на старите добродетели — един огорчен Дон Кихот, който вече не търси вятърни мелници, а иска само да изживее достойно живота си.
	Испания се тресе от бунтове, размирици и дворцови кризи, монархията може да рухне всеки момент.
	Приятелите на дон Хайме прекарват дните си в политически спорове по кафенетата, но самият той е далеч от вълненията на деня.
	Интересува го само едно — да открие съвършения удар във фехтовката.
	Тогава в дома му се появява Адела де Отеро, загадъчна жена с тъмно минало и теменужени очи, която върти умело рапирата и успява да оплете в мрежите си стария мечтател. Учителят по фехтовка е въвлечен в лабиринт от политически интриги, изнудвания и убийства. Единствените му оръжия срещу незнайния противник са моралът, достойнството и честта — и старата му шпага.
C>
	„Артуро Перес-Реверте е романтик. В най-добрия смисъл на тази дума.“
@	в. „Таймс“
C$
C>
	„Книгите на Артуро Перес-Реверте са едно от най-изисканите удоволствия, предлагани от съвременната белетристика“
@	„Киркус Литерари Ривю“
C$
