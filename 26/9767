	След бурен живот, пълен е приключения и пътешествия, средновековният Шерлок Холмс брат Кадфел е намерил тихо пристанище зад стените на бенедиктинския манастир до град Шрусбъри. Но и тук кротките му занимания с билкарство често биват нарушавани от някой труп в повече. Защото през XII век в Англия животът е пълен с опасни превратности и загадки…
	Елис Питърс е псевдонимът, с който прочутата наследничка на Агата Христи Едит Парджетър създава „Британски загадки“, най-нашумялата серия от над 20 криминално-исторически романа в Англия през последните десетилетия. Множество поклонници ходят днес в Шрусбъри, защото за тях брат Кадфел подобно на Шерлок Холмс е реална историческа фигура и любим герой.
C>
	Очаквайте „Вълче биле“, втория роман от серията „Британски загадки“. Една съмнителна смърт поставя на изпитание прозорливостта и билкарските умения на брат Кадфел, но и му припомня трепета на съкровена младежка любов. Разпънат между чувствата и дълга, брат Кадфел проправя път сред лабиринта от опасности, от низки и възвишени човешки страсти, в който е попаднал. С неподражаем стил и задълбочени познания за епохата Елис Питърс притегля властно читателя, за да го потопи в живота на средновековна Англия.
C$
