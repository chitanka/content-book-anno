	Твоята мисия за Меча на живота води към селенията на смъртта…
	Истинските Магове набират сили. Скоро моментът за тяхното прераждане ще настъпи.
	Само едно нещо може да ги спре да поробят цялото човечество. Едно оръжие има силата да ги унищожи. Мечът на живота. Но той е бил завладян от твоя смъртен враг и отнесен на място отвъд достъпа на всички освен най-могъщите герои.
	И така, вие поемате на вашето най-отчаяно пътешествие. За да възстановите меча на живота, трябва да пътувате до земята на мъртвите…


	„Кървав Меч“ може да бъде играна или индивидуално, или от отбор до четири човека. Поредицата представлява най-вълнуващото досега предизвикателство в ролевите приключения, като обединява най-доброто от ролевите игри, книгите-игри и игрите върху дъска.


#	За авторите
	Дейв Морис е роден през 1957 г. и получава образованието си в Гилдфърд. Изучава физика в колежа Магдален в Оксфорд, където се дипломира през 1979 г. Сега живее с годеницата си в Уандсуърт.
	Оливър Джонсън също е роден през 1957 г. в Париж Получава образованието си в Оксфорд. След тригодишна специализация по английски език и литература в Оксфорд той е работил в разпространителската верига „Уотърстоунс“.
	Понастоящем е редактор в издателство „Корджи“.
	Дейв и Оливър разбират пазара на книгите, в които героят е читателят, по-добре от повечето други автори, защото и двамата имат дълъг стаж като писатели на фентъзи книги-игри. Те са разработили множество проекти в ателието за игри на Ян Ливингстън и имената им стават популярни от списание „Уайт Дуорф“, орган на ателието.
