	„По-силно от меча“ започва с бомба на ИРА, която се взривява по време на първото плаване на „Бъкингам“ през Атлантика — но колко пътници губят живота си?
	Когато посещава издателя си в Ню Йорк, Хари Клифтън научава, че е бил избран за президент на Асоциацията на английските писатели и незабавно започва кампания за освобождаването на писателя Анатолий Бабаков. Престъплението на Бабаков е, че е написал книга под заглавие „Чичо Джо“, унищожително свидетелство за това какво е да работиш за Сталин. Хари е така твърдо решен да постигне освобождаването на Бабаков, че излага собствения си живот на риск. Съпругата му Ема, която е начело на „Барингтън Шипинг“, е изправена пред последиците от атаката на ИРА срещу „Бъкингам“. Някои членове на борда смятат, че тя трябва да подаде оставка. Сър Джайлс Барингтън е вече министър и изглежда готов за още по-важен пост.
	В Лондон синът на Хари и Ема — Себастиан, бързо си изгражда име в банка „Фартингс“ и предлага брак на красивата млада американка Саманта. Но презреният Ейдриън Слоун няма да спре пред нищо, за да премахне съперника си.
	Завладяващата сага „Хрониките на Клифтън“ на Джефри Арчър продължава. Спиращата дъха история на семейство Клифтън и семейство Барингтън продължава с характерните обрати, направили автора един от най-популярните писатели в света.
