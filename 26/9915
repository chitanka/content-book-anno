	Понякога се налага да търсиш прозрението. Друг път то само те намира.
C>
	Скъпи читатели, може би вече сте чули слуховете… Всичко е вярно.
	Отново открих Джоунс — проницателя, който завинаги промени живота ми.
	Първият път, когато го срещнах, бях на двадесет и три. Нямах нищо освен дрехите на гърба си и спях на плажа под един кей. Старецът стана единственият ми приятел и ми каза истината за мен самия, въпреки че не исках да я чуя.
	Аз ли? Аз го наричах Джоунс. Не господин Джоунс. Просто Джоунс.
	Защо изчезна, без дори да се сбогува, а години по-късно се появи, също толкова неочаквано? Страхувам се, че не съм достатъчно умен, за да отговоря.
	Знам само, че той се върна и ми даде нова гледна точка — като родител, като син, като писател.
	Искате ли да погледнете под друг ъгъл на нещата от живота?
	Искате ли резултатите, които постигате, да не бъдат определяни като „посредствени“?
	Ако е така, тази книга е за вас!
@	Анди Андрюс,
@	Ориндж Бийч, Алабама
C$

	„Виж… Какво е първото нещо, което правиш, когато влизаш в тъмна стая? Щракваш ключа на лампата, разбира се, и стаята вече не е тъмна. Светлината прогонва мрака. Винаги е било така, така и ще бъде. Следователно — и сините очи на Джоунс се бяха втренчили в моите, — ако виждаш, че над твоя свят се спуска мрак, ако смяташ, че културата на нацията ти се размива все повече от година на година, не хвърляй вината върху мрака! Той прави единственото, което умее. Ако мракът печели битките, приятелю, то е само защото светлината не си върши работата. Ти си светлината. Така че, събуди се. Събуди се!“

	За Анди Андрюс вестник „Ню Йорк Таймс“ твърди: „Това е човекът, който незабелязано се превърна в една от най-влиятелните личности в Америка“. Всичките му романи са световни бестселъри.
	Той е изнасял лекции пред елита на държавната администрация по молба на четирима различни американски президенти, както и пред служителите на най-големите корпорации в САЩ. Автор е още на романите „Проницателят“, „Съкровищата на пътешественика“, „Изгубеният избор“, „Съюзници“ и „Последният жокер“.
	Живее в Ориндж Бийч, Алабама, със съпругата си Поли и двамата им синове.
