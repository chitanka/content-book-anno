	… Парашутизмът е странен занаят, който те прави почти религиозен. Оптимистично религиозен. Той ти дава възможност, отново и отново да се запознаваш с уж познатия свят. Във вечно изменящи се, непознати измерения. Сближава те с гравитацията. Научава те да уважаваш гравитацията. Защото тя създава и отнема живота! Гравитацията е най-висшият и справедлив земен закон, който истински изравнява хората.
	Защо, въпреки блокировката на инстинктите, човекът поема риск и тръгва към небето? — Вероятно, защото чувства необходимост да усещат тръпката в граничната зона на риска… Вероятно, защото красотата на земята действа като магнит и го кара всеки път, отново и отново, да затаяват дъх.
	А може би, защото така се доближава до звездите?…
	… Които даже не вижда.
