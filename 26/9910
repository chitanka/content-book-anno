C>
	Х. Ф. Л. е мрачният и несравним крал на ужаса на XX век.
@	Стивън Кинг
C$
C>
	Един от най-големите писатели на XX век, чието творчество никога няма да бъде забравено.
@	Хорхе Луис Борхес
C$
	„Най-древната и силна емоция е страхът, а най-древният и силен страх е страхът от неизвестното“, казва Х. Ф. Лъвкрафт. Признат за най-великия хорър майстор на всички времена, той оказва изключително влияние върху световните фантастика и фентъзи и повлиява творчеството на знаменити писатели като Стивън Кинг, Клайв Баркър, Рей Бредбъри, Чайна Миевил, Джордж Р. Р. Мартин и много други.
	Всяко от произведенията на Лъвкрафт е като частица от необятна и зловеща галактика, чиито тайни парализират умовете и вледеняват кръвта. Впоследствие последователите му назовават тази галактика „Ктхулу-митология“ и много автори доразвиват идеите на прокълнатия гений от Провидънс.
	Сборникът „Некрономикон“ ви кани в един кошмарен и демоничен свят, за да ви поведе на смразяващо пътешествие до сърцето на мрака, до най-зловещите кътчета на Вселената, обитавани от невероятни същества, неподвластни на пространството и времето. И за да ви потопи в „космическия ужас“, защото истинската същност на Вселената е неразбираема за човешкия разум, а хората са просто пионки и роби на чудовищните тъмни богове — Великият Ктхулу, Ниарлатхотеп, Йог Сотхот…
