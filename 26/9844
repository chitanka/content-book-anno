	Президентът на САЩ знае, че е много рисковано да поръча убийството на държавен глава. Ако мисията е успешна, ще бъде отстранена една глобална заплаха. При провал ще пострада цялата нация. Затова президентът се обръща към Уил Роби и Джесика Рийл — най-съвършените убийци, на които правителството възлага да елиминират враговете му. Но хора на високи постове в разузнаването се съмняват в лоялността на Роби и Рийл и правят всичко възможно това да е последната им задача.
	Докато двамата се подготвят за мисията, опасни личности от миналото на Джесика я откриват и застрашават всички около нея. Скоро след тях се появява и непознат противник — една жена със списък от мишени, сред които са президентското семейство, Роби и Рийл.
