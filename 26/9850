	Книгата, по която Холивуд засне хитовия филм!
	Историята на най-героичната спасителна операция на бреговата охрана на САЩ.


	През зимата на 1952 г. Нова Англия е връхлетяна от най-яростната североизточна буря досега. Тъй както на сушата времето предизвиква опустошения, така и замръзналият Атлантик, брулен от вихъра, се превръща в опасна зона, подготвяйки сцената за една от най-героичните спасителни операции в историята.
	В ранните часове на понеделник, 18 февруари, докато бурята бушува, два петролни танкера, „Пенделтън“ и „Форт Мърсър“, се оказват със сходна ужасяваща съдба. Построени с некачествена стомана и непригодни да устоят на толкова свирепи вълни, двата танкера се прекършват надве, оставяйки десетки мъже единствено на милостта на океана.
	Тази омагьосваща история е изпълнена със спиращи дъха сцени на преобърнати кораби, чиито нос и кърма се сблъскват, а мъже се хвърлят в бушуващото море в ужасяваща битка за оцеляването си.
	Не всички от тези осемдесет и четири мъже, хванати в прегръдката на морето насред свирепата буря оцеляват. Отчитайки реалните им шансове случилото се е истинско чудо — а и свидетелство за тяхната храброст — че изобщо някой се е завърнал у дома, за да разкаже историята им.
C>
	„Завладяваща! Туджиъс и Шърман умело пресъздават жестоката борба на екипажите — както на изпадналите в беда, така и на спасителите… авторите ще накарат читателите да почувстват и осъзнаят смелостта на мъжете, които залагат живота си, за да спасяват другите… пълна с екшън“
@	Publishers Weekly
C$
