	Случаите на Спенсър продължават. Най-популярният частен детектив на Америка след Филип Марлоу е все така неуморен в търсенето на истината и преследването на лошите. Майсторът на трилъра Ейс Аткинс се справя отлично с предизвикателството да поддържа пламъка на Робърт Паркър.

	Хенри Чимоли и Спенсър са приятели от години. Старият треньор по бокс никога не е искал услуга или помощ от детектива. Досега. Защото богат предприемач иска да купи сградата, в която живее Хенри. На всяка цена. Дори със сила и принуда.
	Докато се опитват да разберат какво става, Спенсър и помощникът му Зебулон Сикскил се изправят пред неочаквани врагове — властен хазартен бос от Лас Вегас, загадъчна красива жена, корумпирани местни политици. И плановете им за построяване на огромно казино на брега на океана, северно от Бостън. Амбицията, алчността, необузданата жажда за контрол на тези хора могат да унищожат всеки, който застане срещу тях. А Спенсър и Зи за пореден път трябва да се борят за живота си.
