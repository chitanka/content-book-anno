	Целта на тази енциклопедия е да ви помогне да осъществите мечтите си: да поемете на поход през най-високите планини в света, да посетите древни градове на изгубени цивилизации, да се гмуркате сред коралови рифове или да се докоснете до колорита и магията на различни култури. Описанията на най-живописните и впечатляващи места в света ще ви изпълнят с неустоимото желание да поемете на път.
	Тук са включени дестинации, които винаги сте мечтали да посетите, но поради различни причини не сте успели. Книгата ще ви вдъхнови и ще ви помогне да планирате бъдещите си пътешествия: да съставите списък с желаните маршрути и да изберете най-подходящото време за посещение.
	Всяка от главите е посветена на отделна дестинация и описва причините, заради които си заслужава да я видите: изключителната природа, уникалната флора и фауна, наследството от древни цивилизации, съхранените традиции и култура.
	Световна енциклопедия на пътешественика предлага богата информация, онагледена с илюстрации, което ще ви спести ровенето в брошурите на туристическите бюра. Целта не е да се рекламират конкретни забележителности, а да се представят непредубедено най-красивите места на нашата планета. В справочника ще намерите не само природни, исторически и културни факти за тези дестинации, но и ценни практически съвети за вашето пътуване. Картите указват къде се намира мястото, подбраните фотографии се опитват да изградят някаква представа за него — макар че нищо не може да замени личното преживяване, а авторите описват собствените си впечатления и възхищение от забележителностите, за да ви помогнат да изберете мястото, което най-добре отговаря на личните ви предпочитания и естетически потребности.
C>
	Пътеводител на най-популярните туристически дестинации в света, които си заслужава да видите.
	Разнообразна информация за най-известните природни и културни забележителности — от Голямата разломна долина и Големия каньон до изгубените градове на инките в Южна Америка и уникалната дива природа на Галапагоските острови.
	Предложения с най-атрактивните маршрути и най-подходящото време за посещение.
	Практически съвети за безопасно и вълнуващо пътуване.
	Кратки географски сведения и карта на района.
	Богат снимков материал.
C$
