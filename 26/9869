	__Те са „Хората на херцога“__ — детективска агенция, създадена от семейна гордост и неугасима страст… и излагат сърцата и живота си на опасност, за да разбудят всяка шокираща измама или скандално престъпление!
	Максимилиан Кейл, херцог Лайънс, отдавна е погребал дълбоко в себе си скръбта по изчезналия си по-голям брат Питър. Но една загадъчна бележка от Тристан Боно, който уверява херцога, че брат му е жив, отвежда Макс право към очарователната Лизет Боно, незаконна дъщеря на виконт и сестра на Тристан. Скоро двамата потеглят към Париж, като се преструват на мъж и жена, за да потърсят Тристан, който също е изчезнал.
	И колкото повече време прекарват двамата заедно, толкова повече се убеждават, че титлите и разликата в общественото положение не представляват пречки пред страстта, любовта и доверието.
