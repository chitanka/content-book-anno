	„Веднага си помислих, че това дете пред мен също притежава истинско аз и колкото повече го наблюдавах, толкова повече се увеличаваше състраданието ми. Имах все по-ясното чувство, че къщата ми някога е била негова. Малкото момче направи няколко крачки към мен и протегна ръката си, за да ме докосне. В този момент усетих, че през мен премина студено течение, докато ръката му съвсем плавно се приближаваше към лицето ми…“ Пред вас са единайсет разказа, единайсет преживявания, разгледани в светлината на будисткото учение — такова, каквото е било преподавано от Буда преди 2500 години. Тези единайсет вълнуващи истории ви канят на пътешествие, което ще промени завинаги житейските ви възгледи и ще ви покаже как идеите на будизма се вписват в ежедневието и могат да помогнат за разрешаването на проблемите, с които се сблъсква всеки от нас.
