	Вдъхновяващ пътеводител, който ви дава нов поглед към най-предпочитаните дестинации и ви помага да решите коя от тях искате да посетите.
	Европа е разнолик континент.
	На неговата територия се намират някои от любимите туристически дестинации — Древният Рим, Барселона на Гауди, новият Берлин, — където изобилстват забележителности, които очакват всички, интересуващи се от история, култура и архитектура. Ала Европа предлага и редица по-закътани места, отличаващи се с красотата на природата си — Шотландските острови, живописните Швейцарски Алпи или ледниците и вулканите на Исландия, — които оставят незабравими впечатления у посетителите.
	Тази енциклопедия ще ви отведе на обиколка из най-прекрасните кътчета на Европа: най-хубавите градове, замъци, катедрали, планини, езера, гори и брегове. Всяка глава е посветена на определена дестинация и описва особеностите и, превръщащи я в атракцията, която обезателно трябва да се види. Картите поставят местата в географския им контекст, а зашеметяващите фотографии ги отличават едно от друго.
	Ако вече сте били в някои от тези места, енциклопедията ще ви накара да пожелаете да ги видите отново. Ако пък възнамерявате да отидете там, ще откриете множество практични съвети, както и важна информация. А ако знаете, че никога няма да ги посетите, описанията и илюстрациите в _Енциклопедия на пътешественика: Европа_, ще ви накарат да изпитате чувството, че сте били там.
	Тази енциклопедия ще ви разкрие уникалната красота на най-впечатляващите природни и архитектурни забележителности в Европа — от грандиозните дворци на величествения Санкт Петербург и историческите пластове на хилядолетния Пловдив до дивата красота на Пиренеите и внушителните фиорди на Норвегия.
	Предложения с най-атрактивните забележителности и най-подходящото време за посещение.
	Полезна карта на района Практически съвети.
	Любопитна информация и богат снимков материал.


	Майк Джерард е британски пътеписец, който е получил няколко награди за работата си. Има публикации във вестници и списания по цял свят, сред които „Таймс“, „Уондърлъст“, „Уошингтън Поуст“ и „Острелиън“. Автор е и на повече от тридесет пътеводителя за водещи издателства, като е писал за Гърция, Франция, Испания, Италия, Нидерландия и Обединеното кралство. За пръв път Майк пътува до континентална Европа на 11 години, когато отива на училищна екскурзия до река Рейн в Германия. Оттогава непрестанно кръстосва Европа. Той е изминал разстоянието от Прага до Виена на велосипед, пътувал е до Северната полярна окръжност с влак, обиколил е лозята на Бордо и е работил като сервитьор в гръцка таверна. Майк е прекосил Стария континент от Португалия до Северната полярна окръжност, от Северна Ирландия до Истанбул.
