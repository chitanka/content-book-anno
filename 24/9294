	__Искаме сина ни да се върне.__
	__Това момиче е доказателството, че можем да спасим всички вас.__
	__Но ако не ни се подчините, ще ви убием.__

	За да спаси милиони невинни, Партридж трябва да се върне под Купола и да се изправи лице в лице с кошмарно предизвикателство. Преша, въоръжена само с тайнствена черна кутия, пълна с криптирани ключове, се отправя на пътешествие до самия край на света. Ако успеят, светът ще бъде спасен. Но ако се провалят, човечеството ще плати нечувана цена…

	Пленително и тъмно приключение из един кошмарен свят, населяван от гротескни, странно привлекателни същества, „Сраснати“ е втората книга от поредицата „Чисти“.


	Джулиана Багът е призната авторка на бестселъри, която пише и под литературните псевдоними Бриджит Ашър и Н.Е. Боуд. Има седемнадесет публикувани книги, сред които романи за възрастни, за по-млади читатели и сборници с поезия. Произведенията й са излизали на страниците на „Ню Йорк Таймс“, „Вашингтон Поуст“, „Бостън Глоуб“, „Най-добрата американска поезия“, „Най-добрата креативна документалистика“, „Риъл Симпъл“, на NPR.org и са били четени в предаванията „Да поговорим за нацията“ и „Тук и сега“ на Националното обществено радио. Романите й са влизали в подбора на книги за лятното четене на списание „Пийпъл“, книга на седмицата на „Вашингтон Поуст“, подбора на „Буксенс“, подбора на литературната секция на „Бостън Хералд“ и в списъка на „Киркус“ за книги на годината. Романите й са издадени в над петдесет чужди страни. Тя е преподавателка в Програмата за творческо писане към Държавния университет на Флорида и учредител на организацията с нестопанска цел „Деца в нужда — книги на служба“.
