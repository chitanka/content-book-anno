	Бесник Мустафай (р. 1958) е едно от най-ярките имена в съвременната албанска литература. Поет, белетрист, романист, есеист, автор на няколко книги за деца. Носител на международната награда за поезия „La Pira“ — Италия, 1991. Дебютира в прозата през 1989 с новелата __Невъзвратимо лято__, разширена до роман, издаден у нас през 2004 от ИК „Балкани“, последван от __Жега и щурци__ и __Една малка сага__ (1994), __Тъпан от хартия__ (2003) и __Празният__ (2005). Есеистичните му книги __Албания сред престъпленията и миражите__ (1992) и __Резервна тетрадка__ (1996), както и повечето от прозаичните му заглавия, са преведени във Франция, Белгия, Швейцария, Германия, Испания, Гърция и Сърбия.
	
	Романът __Жега и щурци__, най-талантливото произведение за тоталитаризма в Албания, писано през последното десетилетие, проследява обезумяването на един народ не сред реки от кръв, терор и насилие, а сред непоносима жега и монотонна свирня на невидими щурци… 