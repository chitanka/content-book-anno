	По плочите на двора затропаха ботуши. Пред нас се изправи _Главатарят_ на демоните. Учуди ме обликът, който си беше избрал. Не само гласът, но и видът му бе човешки. В него нямаше нищо забележително — среден на ръст, може би дори под средния, леко подпухнало лице, малки мустачки като четчица, върху челото му кичур тъмна коса. Облечен беше в нещо като кафява военна униформа без отличителни знаци. Но защо ли му е тази червена превръзка на ръката с древния знак на _свастиката_?
