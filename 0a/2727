	Писан преди повече от четвърт век, романът „Остров Крим“ е издаден за първи път в САЩ, където през 1980 г. авторът му е принуден да се установи. От тогава да наши дни произведението се смята за един от шедьоврите на антиутопията и се нарежда до такива образци на жанра като „1984“ на Оруел, „Прекрасният нов свят“ на Хъксли, „Ние“ на Замятин. И не само това: за огромното мнозинство читатели „Остров Крим“ продължава да звучи пророчески и е култова книга на въплътената утопия — особено днес, когато от картографски (Крим е полуостров) проблемът се превърна в геополитически.

	Автор на повече от трийсет книги проза, Василий Аксьонов (1932–2009) става особено популярен у нас с публикацията на романа „Задръстената бъчвария“ в средата на 70-те. След скандала с алманаха „Метропол“, чийто идеен вдъхновител и основен съставител беше писателят, достъпът до произведенията му беше забранен. Аксьонов печели световна слава с романите „Изгаряне“, „В търсене на тъжното бейби“, „Московска сага“, „Кесарево сечение“, „Новият сладостен стил“. За последния си роман „Волтерианци и волтерианки“ (2004), стана носител на литературната награда „Букер — Отворена Русия“.
	Живее в Москва и в Биариц, където през 2005 му е присъдено званието „Кавалер на френския орден за изкуства и литература“.