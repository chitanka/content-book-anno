	Втората книга от трилогията на Нора Робъртс, посветена на сестрите Конканън — три съвременни жени, свързани съдбовно с родната земя е „Родена в лед“. Това е историята за Бриана, зад чиято красота се крие страстно огнено сърце.
	Когато свирепите зимни бури станат господари на западните ирландски графства, местните хора си стоят вкъщи, а туристите не идват. Пансионът на Бриана Конканън опустява, но това не я смущава — тя се наслаждава на спокойствието и тишината. Тази година обаче Бриана очаква странен гост — Грейсън Тейн, автор на криминални романи от САЩ. Скитник по душа, с тъмно минало, той възнамерява да прекара зимата в усамотение. Ала съдбата е отредила друго…
