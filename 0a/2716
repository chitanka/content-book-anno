	Опалена от лъчите на огромно изкуствено слънце, обстрелвана със специални биостимулатори, мъртвата Земя се пробужда. Еволюцията, предизвикана от човечеството, е многократно по-бурна от естествената. Легенди и действителност се преплитат, митовете оживяват, а праджунглата, проектирана в бъдещето, е далеч по-страшна от истинската. И сред този изначален хаос се ражда една любов — също толкова невероятна, колкото и фантастичния декор — любов безсетивна, израз на „третото“ състояние на материята, в което човек съществува вечно, лишен от сетива, усещания, лишен от… кожа. Като съчетава умело научнофантастичния сюжет и увлекателната интрига с една митологична образност, известният полски писател фантаст Адам Холанек (1922 г.) подлага на философско-психологически анализ човешките взаимоотношения, съкровената същност на човека.
