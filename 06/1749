	„Не се чувствам отговорен за действията на своите герои. Техният характер диктува държанието им. Ако някои са неморални, виновна е природата им. Разбира се, между тях има няколко типа, които лично аз осъждам. Не бих желал да дружа с тях. Но нямам никакво основание да ги отстраня. Те са си такива. Ще ви поверя една тайна: може би съм дързък в романите си от уважение към героите, но в живота съм твърде строг, не обичам безнравствеността.
	Винаги съм писал книгите си като съвременник на епохата. Роман, написан през 1940 г., отразява проблемите на 1940 г.; роман, написан през 1960 г., отразява проблемите на тази година. Никога не съм искал да отделям произведението от епохата. Не е в природата ми да пиша за миналото. Колкото до стила ми, смятам, че се е подобрил. Той е по-малко спонтанен, отколкото по-рано. Когато човек остарява, става много по-взискателен към себе си.“
	Ърскин Колдуел