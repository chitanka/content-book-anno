	Пленителното и омагьосващо продължение на „Жестокият принц“
	След изумителното разкритие, че Оук е наследник на трона на Царството на феите, Джуд трябва да опази малкия си брат. За да го постигне, тя сключва сделка със злия крал Кардан, в замяна на която той се заклева да ѝ служи една година и един ден. Така тя се превръща в истинската, но тайна власт зад трона. Управляването на постоянно променящите се политически съюзи в Царството на феите е достатъчно трудно, дори и Кардан да беше лесен за контролиране. Но той прави всичко възможно, за да я унижи и подкопае авторитета ѝ, макар и привличането му към нея да не е намаляло.
	Когато става ясно, че някой от обкръжението на Джуд възнамерява да я предаде, застрашавайки не само нейния живот, но и на всички, които обича, тя трябва да открие предателя и да се пребори със собствените си объркани чувства към Кардан, за да запази властта си в света на феите…
