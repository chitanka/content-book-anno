	Мисли сега. Могат ли следите да ги доведат до мен? Каква грешка допуснах? Дали е капнало някъде от моята кръв? Верандата… вятърът… стъклото… пистолетът… кръвта… трупа… Каква грешка допуснах?
	Марти Калиш е инвестиционен консултант, влюбен в омъжена жена. Но съпругът й е убит и Марти е обвинен в убийството. Той е бил на местопрестъплението, имал е мотив и е манипулирал уликите, за да прикрие вината си. Дори си е признал. Но какво всъщност е признал Марти? Каква е вината му? Какво наистина се е случило в нощта на убийството? Всички отговори са в „Опасна игра“.
C>
	Най-добрият трилър, който някога съм чел.
@	Джеймс Патерсън
C$
C>
	Изпълнена с неочаквани обрати, свежа глътка съдебен трилър.
@	San Francisco Chronicle
C$
C>
	_Не мислете, че можете да оставите „Опасна игра“ — не, не можете._
	Дейвид Елис няма да ви го позволи — започвайки с интригуващата първа страница и чак до последния двоен обрат.
@	Барбара Паркър, авторка на бестселъра на „Ню Йорк Таймс“ Suspicion of Vengeance
C$
C>
	Блестящ стил… много забавна книга.
@	Чикаго Трибюн
C$
C>
	__Приготви се да висиш на ръба на пропаст.__
@	Барбара Паркър
C$
C>
	__„Опасна игра“ е извънредно увлекателен…__
	Героят на Дейвид Елис мами като Рипли на Патриша Хайсмит в най-непочтените си постъпки. Историята грабва, разтърсва, изненадва и не ни пуска през цялото време до удовлетворяващия край.
@	Пери О’Шонеси
C$
C>
	Чудесен дебют. Всеки път, когато решиш, че си на прав път, историята тръгва в неочаквана посока, която те смайва.
@	Дж. Ф. Фридман
C$
C>
	Невероятни изненади… Свежа глътка съдебен трилър… Също като при Патриша Хайсмит — с допълнителна доза адреналин. Елис е запознат много добре с правната система, затова знае къде са скритите вратички и изходи за бягство.
@	„Сан Франциско Кроникъл“
C$
C>
	Непрекъснато напрежение и изненадващо приятно повествование. Изкусно написан, интригуващо замислен и, разбира се, много забавен роман.
@	„Сейнт Луис Поуст-Диспач“
C$
C>
	Завладяваща съдебна драма — сексуална, прелъстителна и пълна с изненади…, която изобразява очарователен, макар и ненадежден главен герой. Това е най-хубавият първи роман, който съм чел от доста време насам.
@	Уилям Бърнхарт, автор на „Серии правосъдие“ и „Убийство Едно“
C$
C>
	„Опасна игра“ постига успех като чудесен съдебен трилър, чийто непочтен главен герой успява да манипулира съдебната система за своя изгода. С чудесното повествование от името на героя, Елис постига пълна убедителност на личността му и спомага интригата да проникне до такива скрити кътчета на характера, до които други съдебни трилъри рядко са дръзвали да се докоснат. Заплетена, омайваща история… Едно вълнуващо разчистване на сметките.
@	„Пъблишърс Уикли“
C$
C>
	Чудесна… Тази книга е пълна с неочаквани обрати. Това не е просто поредната драма в съдебна зала, написана от адвокат, станал романист. „Опасна игра“ е чудесен дебют със завладяващ… оригинален завършек.
@	„Сънди Оклахомън“
C$
