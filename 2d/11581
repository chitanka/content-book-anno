	Екип от световноизвестни учени са изпратени да потвърдят истинността на една мистериозна находка в България. Може би е открита лирата на Орфей?
	Скептично настроени и обезверени, те поемат тази задача, но не вярват много в крайния успех на експедицията. Търсенето им обхваща много тракийски светилища и оброчища, езически олтари и предполагаемия гроб на Орфей. Точно преди да се откажат, те ще намерят вход за пещера и ще трябва да се справят с живата, гъста и черна вода на реката на мъртвите — Стикс. Никой от тях не може да предположи какво ги очаква в осеяната с магически места българска планина Родопи.
