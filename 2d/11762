	Кас Ръсъл е добра по математика. Плашещо добра. Векторните изчисления, които прави със смайваща скорост, й позволяват да се справя с въоръжени мъже, два пъти по-големи от нея, и да избягва всеки куршум при престрелка. Кас е наемник и ако заплащането е добро, тя е готова да приеме всяка поръчка. Специалността й е да възстановява изгубени хора и вещи.
	Доколкото й е известно, тя е единственият човек със свръхсила…
	Докато не среща някой, който притежава способност, още по-опасна от нейната. Някой, който влиза директно в съзнанието на хората и превръща мозъците им в мьобиусови ленти. Някой, който иска да стане господар на света.
	Кас би трябвало да избяга, както обикновено прави, но този път не успява. Защото има един проблем… Тя вече не знае кои от мислите й са нейни и кои не.


	С. Л. Хуонг е завършила математика в Масачузетския технологичен институт и е оръжеен експерт и професионален каскадьор. Участвала е в много холивудски продукции, включително „Бойна звезда: Галактика“. Автор е на поредицата романи за Кас Ръсъл. Нейни разкази са публикувани в Strange Nature, Daily Science Fiction и Best American Science Fiction and Fantasy 2016.
