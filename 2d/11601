	Сборникът се издава в рамките на проект „Творчески искри“ на читалище „Искра-1964“, който се осъществява с финансовата подкрепа на програма „Любителско изкуство“ на Национален фонд „Култура“ с Договор № LI159-27/2021 г.
P>
#	„В началото бе слово…“
	Думите идват от тишината.
	Какво са те? Разсейки от живота.
	От тишината идваме и в тишината ще идем.
	Живеем в думите. Те са временният дом на душите ни.
	Отгласи от казаното и премълчаното.
	Нашите чувства, нашите спомени — всичко е в думите!
	Затова те трябва да бъдат чисти и светли.
	Преди да ги кажем, да ги прекарваме през сърцето и да ги
	прецеждаме през ума!
	В думи заставаме пред нашите близки и когато те са до
	нас, и когато са далеч.
	Прашинки са те от залежите златни в душите!
	Тайнственото зарево от имането в нас.
	Те са ни събеседник, утеха и надежда.
	Изтръгнати от светлина в нас.
	И един ден, приятелю, когато времето ни разпилее, някой
	от нас може — и дай Боже! — да се върне в тях и да се
	срещнем пак. Макар и като сенки…
	Думите — нашите сенки.
@	От съставителите
P$
