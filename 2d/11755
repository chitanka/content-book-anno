	Руна… Тя никога не е искала да се влюби в непознат, но мъжът пленява чувствата й като безмилостен завоевател още след първата им среща. Жертва на пламналата помежду им страст, тя разбира грешката си прекалено късно. Предателството му я тласка към кошмар, който променя живота й завинаги.
	Шейд… Той е семинус, жертва на проклятие, и е наясно докъде да спре с чувствата. Безсилен да напусне жената, която неудържимо го привлича, той знае, че ако се влюби, проклятието ще го обрече на вечни мъки. Затова, преди да е станало прекалено късно, той решава да й предаде урок по изневяра.
	Заедно… Страстта помежду им пламва отново, когато двамата стават жертва на неочакван враг, който се стреми само към едно: отмъщение. Пленени и оковани, те знаят, че са обречени или да станат жертва на коварния замисъл на безумеца — да ги обвърже и да задейства проклятието, или да намерят сили да се доверят един на друг. В името на бъдещето им заедно.


	Американска авторка, творяща в съвременния и паранормалния романтичен жанр. Бестселъров автор според класацията на New York Times и USA Today, Лариса Йон написва първия си роман на 13-годишна възраст и до сега не е спряла да пише. Работила е като метеоролог във военновъздушните сили на САЩ, като доброволец към отделението за спешна помощ и като професионален треньор на кучета, затова никога не се знае, каква характерна част от нейните интересни професии ще се появи в романите й.
	Живее заедно със сина си и съпруга си, който работи към бреговата охрана на САЩ, което е причината за постоянното им местене из страната. Това обаче бе се отразява по никакъв начин на писателската й кариера.
	Под псевдонима Сидни Крофт пише еротични адвенчър романи, в които си партнира със Стефани Тайлър.
