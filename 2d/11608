	Този изключителен военен трилър, свързан с поредицата бестселъри на Ролинс за „Сигма Форс“, е дебютът на бившия американски рейнджър Тъкър Уейн и четириногия му партньор — белгийската овчарка Каин.
	След кратка мисия в Русия, свързана с предотвратяването на покушение срещу местен богаташ, Тъкър получава задача от свръхсекретната „Сигма Форс“. Мисията му е да изведе нелегално от Русия фармацевтичния магнат Аврам Буколов. Причините Буколов да желае да напусне страната са неясни. Но бързо става ясно, че той държи ключа към откриването на смъртоносен организъм, който може да унищожи целия живот на земята. Междувременно генерал Артур Харзин от руското военно разузнаване наема шведката Фелис Нилсон — красива снайперистка на свободна практика, и екипа й, за да осуетят бягството на Буколов. Действието се пренася от Русия в Южна Африка. Там Тъкър и Каин трябва да открият загадъчна пещера, в която се спотайва смъртоносният организъм.
C>
	Това е класически трилър на Джеймс Ролинс, който съчетава наука, бойни действия, преследване и бягство, интриги и обрати на всяка страница. Феновете на Ролинс ще останат очаровани от него, а онези, които за първи път попадат на този автор, ще се втурнат да четат и останалите му книги.
@	Пъблишърс Уикли
C$
