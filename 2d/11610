	Жесток, смразяващ трилър от класата на „Мълчанието на агнетата“. Безжалостно динамичен, неподправено напрегнат… Отличен!

	Майкъл Бекър е патолог с вид на кинозвезда, но с фатална зависимост от наркотиците. Карло Друз е актьор, отхвърлен от обществото заради белязаното си лице. Двамата се запознават случайно и Бекър съставя план как всеки от тях да се отърве от човека, който му пречи: Друз да убие Стефани, омразната съпруга на доктора, а Бекър — шефката на актьора, която възнамерява да го уволни. Но убийците не спират дотук.
	По дирите им тръгва Лукас Дейвънпорт — умно и интелигентно ченге, неусетно въвлечено в мрежата на изкусен манипулатор с една-единствена слабост — очите на жертвите.

	Джон Сандфорд е псевдоним на отличения с „Пулицър“ журналист Джон Камп. Роден е в Айова, там получава и образованието си. Сандфорд има черен колан по Шотокан карате. Обича да обикаля с кану из диви места и през 1980 година предприема самостоятелно пътуване по река Мисисипи.
	Автор е на 15 романа, дванадесет от които са от поредицата „Жертва“. През последните години творбите му се радват на трайно присъствие в най-престижните класации за бестселъри.
	Живее със семейството си в Минесота.
