	Благодатната планета Перн, заселена в дълбока древност от земни колонисти е подложена на периодични нашествия — космически нишковидни спори падат на повърхността й и унищожават всяка органична материя. Жителите на планетата, забравили техническите постижения на предците си, се спасяват от заплахата, като се крият в каменни холдове. Но главната защита са могъщите, благородни дракони — полуразумни същества, чийто огнен дъх изгаря смъртоносните спори.
	Докато драконите се борят с извънземния нашественик, петнадесетгодишната Менолли, най-малката дъщеря на владетеля на Полукръглия морски холд, има само една мечта, да стане менестрел — да пее, свири и композира музика. Но въпреки големите й таланти, баща й смята, че едно младо момиче е недостойно за толкова уважавана позиция и й забранява да преследва мечтите си. Менолли решава да  избяга от холда, с което променя живота си и бъдещето на Перн завинаги.
