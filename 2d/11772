	В малко селце във вътрешността на остров Майорка Анна и Марина се срещат след петнайсетгодишна раздяла, за да продадат мелницата и пекарната, които са наследили от напълно непозната жена.
	Двете са сестри, но съдбите им са коренно различни. Анна се радва на луксозния си живот, но е омъжена за човек, когото вече не обича. Марина работи в страни от Третия свят като сътрудник на „Лекари без граници“.
	Неочаквано Марина решава да остане на острова, за да разбере коя е жената, оставила им такова щедро наследство. В търсенето на отговори тя ще разкрие стари семейни тайни, ще се научи да пече хляб и ще се сближи отново със сестра си. Заедно може би ще успеят да наваксат изгубените години и да възродят пекарна „Кан Моли“.
	Но дали ще открият тайната съставка на любимия на всички лимонов сладкиш с маково семе?
