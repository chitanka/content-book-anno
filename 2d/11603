#	За автора и книгата
	Марин Тачков Йорданов е роден на 28.02.1966 г. в с. Пиперково, обл. Русе. Завършил е българска филология във ВТУ „Св. Св. Кирил и Методий“. Има публикации в сп. „Летописи“, сп. „Пламък“, сп. „Дарба“, сп. „Детска радост“, сп. „Пчелица“ и др. Автор е на стихосбирките „Може би“ (1994), „Икво от туй“ (1996), „Стих-откровения“ (1997, 2000), „Български песни“ (1999), „Детето — птица“ (2001), „Приятели добри да бъдем“ (2001), „Рими за деца любими“ (2002), „Деца със слънчеви лица“ (2002), на пиесите „Да бъде“ (1994) и „Не може да бъде“ (1996).
	Един даровит млад поет — Марин Тачков — ни поднася новото издание на лиричната си книга „Български песни“. Автор на десетина книги, поетът се стреми към нови творчески реализации. Доказателство за това е настоящата му стихосбирка.
	Като поет Марин Тачков е чужд на каквато и да е изкуственост, на външното и безличното отразяване на поетическите си находки. В творбите си той търси най-българската почва — и го постига. Стихът му е естествен, свеж, топъл, обагрен от уханното многоцветие на Дунавската равнина и на българското…
	На добър час на стихосбирката „Български песни“!
@	Христо Черняев
@	август, 2002 г.
