	Можем ли да копнеем за онова, което вече притежаваме? Добрата интимност винаги ли води до добър секс?
	Естер Перел, един от най-уважаваните авторитети по темата за еротичната интелигентност, предлага една мъдра, провокативна и свежа гледна точка за интимността и секса. Еротична интелигентност ни кани да изследваме противоречивия съюз между семейния живот и сексуалното желание и ни разкрива нови начини да поканим страстта у дома.
	Въз основа на повече от двадесетгодишния си опит на семеен терапевт, Перел изследва многобройните фактори, които помагат да поддържаме желанието помежду ни живо. Чрез случаи от практиката и 8 оживени дискусии Перел демонстрира колко вълнуващ, забавен и дори поетичен може да бъде сексът в дълготрайните връзки. Мъдра, остроумна, откровена и пряма, Еротична интелигентност е провокативна книга, която ще промени начина, по който живеете и обичате.
	Естер Перел е семеен и сексуален терапевт с частна практика, разположена в Ню Йорк, където живее със съпруга и двете си деца. Перфектно владееща девет езика, Перел, която е от белгийски произход, е търсен говорител навсякъде по света по темата за емоционалната и еротична интелигентност. Нейният бестселър Еротична интелигентност е преведен на 24 езика.
	На моите родители Сала Фърлъджиър и Исак Перел. Тяхната жизнеспособност продължава да живее в мен.
