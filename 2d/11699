	„Песен за Сянката“ е завършекът на разкошната, пищна дилогия на С. Джей-Джоунс.
	Половин година след края на „Зимна песен“ Лизл се е посветила изцяло на музикалната си кариера, а и на тази на брат си. Макар да е решила да гледа напред и да не се обръща към миналото, животът в Горната земя не е толкова лесен, колкото се е надявала. Любимият й брат Йозеф е станал дистанциран, хладен, притворен в себе си, а същевременно Лизл не съумява да изтрие от съзнанието си младия мъж, останал в земите отдолу, и музиката, пробудена от него.
	Появяват се обаче тревожни знаци, че преградите между световете се рушат, и Лизл е принудена да се завърне към Подземното кралство, за да разплете вечните мистерии на живота и смъртта, и на Краля на гоблините — кой е бил той, кой е сега, в кого ще се превърне? Какво ще коства да се разрушат веднъж завинаги древните закони и порядки? Има ли значение саможертвата, щом съдбата на тези, които Лизл обича, е в ръцете й?
C>
	„Лабиринт от красота и мрак, от музика, магия и бляскави неща, вплетени в едно от изтънчено писателско перо. Това е свят, в който ще искате да се изгубите завинаги.“
@	Мари Лу, бестселърова авторка на „Ню Йорк Таймс“
C$
