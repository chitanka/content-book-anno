	Младата Мей се отправя в Ница с тревога в сърцето: предстои й да оправи отношенията между родителите си и баснословно богатата си баба. Едва настанила се в дома на заядливата възрастна дама, девойката намира в куфара си окървавен нож… Уморена да си блъска главата над тази плашеща находка, Мей се обръща за помощ към доскорошната си съседка по купе, баронеса Амалия Корф. Тя не знае, че Амалия е бивш таен агент на руския император. Баронесата вече е напуснала службата, но историята с ножа извънредно я заинтересова: оръдие има, а убийство няма! Амалия подозира, че някой е искал да подхвърли уликата съвсем не на нейната спътница, а на самата нея, но е объркал куфарите. А това означава, че да се оттегля, е още рано…
