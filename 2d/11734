	Нов случай на Себастиан Бергман.

	Серия брутални нападения разтърсва град Упсала. Националният отдел за разследване на убийства поема случая, когато една от жертвите е открита мъртва.
	Психологът Себастиан Бергман се е примирил с мисълта, че дните му в отдела са приключили. Но е въвлечен в новия случай.
	Докато екипът се опитва да се справи с вътрешните проблеми и конфликти, убиецът продължава да всява страх в града. Скоро Себастиан и колегите му намират улики, които показват, че жертвите не са избрани на случаен принцип. Връзката между тях изобщо не е ясна. А изглежда, че много хора сякаш не желаят извършителят да бъде разкрит…

	„Жертвите, които правим“ е шести роман с участието на психолога Себастиан Бергман. Динамична, богата на плътни колоритни образи и със силни социални послания, поредицата на Юрт и Русенфелт разчупва клишетата в жанра и постига внушителен международен успех. А главният герой — един от най-оригиналните образи в скандинавската литература, бързо се превърна в любимец на читателите по света. Юрт и Русенфелт са сценаристи на минисериала „Себастиан Бергман“, както и на популярния сериал „Мостът“.
