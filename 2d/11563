	_Те пазят Земята от боклука на вселената…_


	Мнозина на Земята очакват и наблюдават небесата за следи от извънземни цивилизации, но истината е известна само на избрана група мъже. ИЗВЪНЗЕМНИТЕ СА ТУК — СЕГА — И СЕ РАЗХОЖДАТ СРЕД НАС В ЧОВЕШКА ФОРМА. Тези мъже работят в агенция, която следи и контролира движенията на извънземните — свръхсекретна организация, известна като
#	МЪЖЕ В ЧЕРНО
	Джеймс Едуардс е упорито и опитно нюйоркско ченге, вербувано от агент Кей от „Мъже в черно“. Той ще навлезе в свят, в който самоличността му ще бъде изтрита, в който нищо не е такова, каквото изглежда отвън. Първият му случай може да превърне Земята в бойно поле на две воюващи раси… и да сложи край на властта на човечеството в огнен апокалипсис.
