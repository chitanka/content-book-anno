	Изпълнена с напрежение и обрати майсторска творба, в която избухват тайни, летят куршуми и падат жертви…
	Във вихъра на парти в богат дом, където употребата на наркотици е явна, е открит трупът на удушената Алией Мейзън — една от десетте най-известни и красиви фотомодели в страната. С разследването е ангажиран опитният заместник-началник на полицейското управление в Минеаполис Лукас Дейвънпорт. Случаят обаче се заплита допълнително след откриването на втори труп със следи от силен удар по черепа. Трупат се тайна след тайна и убийство след убийство, а Дейвънпорт дори не подозира какво още го очаква…

	Джон Сандфорд е псевдоним на отличения с „Пулицър“ журналист Джон Камп. Роден е в Айова, където получава и образованието си. Сандфорд има черен колан по карате Шотокан. Обича да обикаля с кану из диви места и през 1980 година предприема самостоятелно пътуване по река Мисисипи.
	Автор е на 16 романа, тринадесет от които са от серията „Жертва“. През последните години творбите му се радват на трайно присъствие в най-престижните класации за бестселъри.
	Живее със семейството си в Минесота.
