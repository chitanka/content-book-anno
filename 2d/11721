	__Номинация за „Букър“.__


	Когато телефонно позвъняване прекъсва вечерята й, Кореде знае какво се очаква от нея: чифт гумени ръкавици, туба с белина, здрав стомах и нерви от стомана. Сестра й Айюла току-що е пробола с нож поредния си приятел, а Кореде отново трябва да почисти местопрестъплението… „Направих го при самозащита“, гласи дежурното обяснение на извършителката, но истината е малко по-различна. За Кореде обаче няма друг вариант — тя обича красивата и разглезена Айюла, за нея семейството винаги е било на първо място. Или поне така си мисли, докато докторът, в когото е влюбена, на свой ред се влюбва… в по-малката от двете сестри. А този път Кореде, и без това разкъсвана от ревност, трябва да избира кого от двамата да защити.
	Номиниран за престижната литературна награда „Букър“, романът „Сестра ми, сериен убиец“ е черна комедия с криминален сюжет. Блестящото преплитане на комичното и трагичното превръща дебютния трилър на нигерийската писателка Оинкан Брейтуей (1988) в истински литературен шедьовър.
