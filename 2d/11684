	Недалеч от брега на Бразилия изследователски екип открива невиждан ужас — остров, на който целият живот е бил заличен от невъобразим непознат вид. Учените са атакувани от неизвестни нападатели, които избиват всички, с изключение на ентомолога и експерт по отровни създания професор Кен Мацуи.
	Най-странното е, че необяснимата заплаха може да се проследи назад в миналото до ужасяваща тайна, погребана преди век под Националната алея във Вашингтон — кости, запечатани в кехлибар. Артефактът е скрит от учени заговорници, водени от Александър Греъм Бел, с цел да бъде защитено човечеството. Но те не се осмеляват да го унищожат, защото в кехлибара се съдържа и изумително обещание за бъдещето — тайната на живота след смъртта.
	С проблема ще се заеме командир Грей Пиърс от „Сигма“. Основната мисия на „Сигма“ винаги е била да реагира първа и да бъде първата линия на Америка срещу новопоявили се заплахи. Но този път дори „Сигма“ може и да не успее да разгадае смъртоносната загадка…
