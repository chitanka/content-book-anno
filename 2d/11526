	Лекар с диагноза рак на гърлото не иска да се справя с ужасите, които го очакват, дори и ако преживее лечението. Той решава да даде шанс на последен, нетрадиционен опит да намери лек. Една от неговите бивши пациентки го убеждава да се види с лечителя, който й е помогнал да се пребори с левкемията.
	Така умиращият Уил Бърли поема на дълго приключение, за да открие древна свръхестествена сила дълбоко в джунглата. Помага му загадъчната и красива Мая, която твърди, че знае как той може да впрегне тази енергия, но при едно условие — педантичният доктор първо трябва да отвори ума си. За живота, за невероятния свят, в който се намира, и за чиито чудеса е бил сляп досега, за самата Майка Земя. И за да направят това, трябва да поемат към мистичната Мезоамерика в търсене… на петата хармония. Прибавете и жена с мистериозно минало и склонност към кристали, чакри и магически камертони. Тогава нещата стават наистина вълнуващо странни.
C>
	Какво вълнуващо приключение! И историята е много трогателна. Наистина отвори третото ми око.
@	cafepress.com
C$
C>
	Истинска ню ейдж фантастика!
@	flctiondb.com
C$
	Франсис Пол Уилсън е роден на 17 май 1947 г. в Джърси Сити, Ню Джърси, САЩ. Завършва Джорджтаунския университет с лекарска специалност. Започва да пише разкази още като студент, а след това и като практикуващ лекар предимно в научната фантастика и хорър жанра. Дебютният му роман е „Лечител“ (1976). В Щатите е известен с медицинските си трилъри, които жънат големи успехи. Някои от тях са издавани и на български език.
	Стивън Кинг казва, че е намерил литературната стойност на хоръра именно в романа „Докосването“ на Ф. Пол (The Touch, 1986).
	Уилсън е почитател на рок музиката и това личи в доста от произведенията му.
