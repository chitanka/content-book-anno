	Книга за любовта и войната, „Нощна стража“ проследява сложните отношения и съдби на няколко души в бомбардирания от нацистите Лондон през Втората световна война. Необичайно построена, тя започва през 1947 и завършва през 1941 г., изграждайки разказа от последицата към нейната причина, което я прави много любопитна като повествователен похват и онагледява структурно любовните отношения в нея по изобретателен начин.
	Човечна и неочаквана, и същевременно с класически спокоен и разгърнат слог, вкус към сюжета и историята и изключителен усет за детайла, тази книга създава името на Сара Уотърс като един от най-забележителните английски автори в наши дни.

	Сара Уотърс (1966) е английска писателка, автор на пет романа. Тя е трикратен финалист за наградата „Букър“ (с „Крадлата“, „Нощна стража“ и „Малкият непознат“) и носител на множество литературни награди.
	Живее в Лондон.
