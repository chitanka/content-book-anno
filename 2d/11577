C>
	„М. Х. Кларк по неподражаем начин превръща всекидневието в загадка, пълна с тайнственост…“
@	Ню Йорк Таймс
C$
	Съпругът на Лори Моран е брутално убит. Само тригодишният Тими вижда лицето на убиеца на баща си. Пет години по-късно пронизващите сини очи все още преследват момчето в сънищата му. А Лори се измъчва от нещо още по-ужасно — заплахата на убиеца: „Кажи на майка си, че тя е следващата. После е твоят ред“.
	Като продуцент на телевизионно шоу по действителен случай, Лори отново се сблъсква със смъртта. Предаването е за неразкритото вече двайсет години убийство на Бетси Пауъл. Светската дама е открита в леглото си след грандиозно тържество в чест на завършването на дъщеря й и трите й приятелки. Сензационната й насилствена смърт е водеща новина в цялата страна. Възстановявайки случая в оригиналната пищна обстановка и със сътрудничеството на част от гостите от онази вечер, Лори е сигурна, че предаването ще се превърне в хит. Но когато отчуждилите се приятелки започват снимките, става ясно, че всяка крие свои тайни — малки и не толкова малки. А чифт сини очи внимателно следят събитията…
