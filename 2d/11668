	Те сътвориха свой собствен свят.

	Животът на Джес Арънс завинаги се променя, когато на първия учебен ден едно ново момиче храбро застава на старта на момчешкото състезание и надбягва всички. В това число и самия Джес, който цяло лято се е готвил да бъде най-бързият в училище.
	Това не е много обещаващо начало на едно приятелство, но Джес и Лесли Бърк стават неразделни. Лесли е необикновено момиче. Заедно тя и Джес създават Терабития, вълшебно царство в гората, чиито граници се определят единствено от тяхното въображение. Последната сутрин се случва ужасен инцидент. Когато най-накрая Джес успява да изплува от бездната на мъката си, той разбира колко много сила и кураж му е дала Лесли и решава да построи мост до тяхната приказна страна.

	Катрин Патерсън е една от най-популярните американски писателки, носителка на десетки награди за детска и юношеска литература. Родена е през 1932 г. в Китай, където родителите й са мисионери. Връщат се в Америка през 1937 г. по време на японската инвазия в Китай. Покрай честите пътувания на семейството й в детството си писателката много пъти се чувства изолирана от връстниците си и е обект на подигравки заради китайския си акцент и старите си дрехи. Преживяното през тези години отеква в образите на нейните герои, които често са самотни и отхвърлени и се справят с огорченията си, намирайки път към силата и добротата вътре в себе си. Омагьосана от спомените си за далечни страни, Катрин Патерсън заминава като учителка за Япония и през 1976 г. се появява романът й „Знакът на хризантемата“, който е силно повлиян от японските приказки и легенди. На следващата година публикува своя шедьовър „Мост към Терабития“, който влиза в златния фонд на американската литература.

	Награди и отличия за „Мост към Терабития“:
	Награда на Американската библиотечна асоциация
	Книга на годината на „Скул Лайбръри Джърнъл“
	Гранд При за детска литература (Франция)
	Награда „Сребърен молив“ (Холандия)
	Награда „Януш Корчак“ (Полша)
	Награда „Луис Керъл Шелф“
	„Нюбери Медал“ (САЩ)
C>
	С простия си и въздействащ стил Катрин Патерсън ще ви накара да обикнете героите й и ще докосне сърцата ви.
@	Amazon.com
C$
C>
	„Мост към Терабития“ е красиво написан роман със забележителна дълбочина и сила.
@	Литерари Ривю
C$
