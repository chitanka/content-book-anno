	_Любов, загуба, приятелство и предателство от миналото се сблъскват в новия роман от писателския дует Кристина Лорен._
	Мейси Соренсен би трябвало да е на върха на щастието. Тя най-накрая специализира педиатрия и планира сватбата си с красив, финансово стабилен мъж, но все пак нещо й липсва. Случайната й среща със стар приятел — нейната първа и единствена любов — разтърсва внимателно изградения й живот.
	Едно време Елиът е бил всичко за Мейси. Двамата са споделили безкрайни щури уикенди и мързеливи лета, поглъщайки безброй книги, споделяйки своите любими думи и ежедневните си проблеми. Елиът е момчето, което събира парченцата от сърцето на Мейси след смъртта на майка й… но е и мъжът, който отново го разбива.
	След единайсет мълчаливи години дълго потулваните чувства на Мейси и Елиът излизат на повърхността, защото… _историята на сърцето не може да бъде заличена_.
