	През двадесет и шести век човешкото неблагоразумие задейства древна извънземна машинария, създадена, за да предупреждава инхибиторите за надигането на разума в този сектор на Галактиката. Те са чакали цели епохи, но сега сигналът вече е на път…
	Четиристотин години по-рано Клавейн е преминал на страната на конджойнърите — мразена и преследвана човешка фракция. Сега, на финалния етап от жестоката междупланетна война, нещо започва да всява паника в редиците на конджойнърите. Докато изяснява природата на тази нова заплаха, Клавейн започва да се чуди дали да не смени отново страната.
	В търсене на загубеното скривалище на оръжията адска класа, той се отправя със своите съюзници към Ризургам. Клавейн възнамерява да си върне оръжията, но Скейд — друг конджойнър и негов съперник — има свои собствени цели и е готова да разруши света, за да ги изпълни.
	Клавейн обаче има и друго, за което да се тревожи, освен Скейд.
	Някой вече контролира изгубените оръжия. Триумвир Вольова — преследвана за военни престъпления след събитията от „Пространството на откровенията“ — има свои, съвсем конкретни планове.
	А и самите оръжия не са напълно лишени от свободна воля…
C>
	„Най-вълнуващата космическа опера, писана някога.“
@	Locus
C$
C>
	„Рейнолдс е доказал не само изключителния си талант, но също и волята си да експериментира с нови идеи и стилове на писане, което го поставя сред водещите съвременни автори на научна фантастика.“
@	Enigma Magazine, Waterstones
C$
