	Академия „Елингам“ е частно училище, събрало възпитаници с разнородни таланти — художници, изобретатели, мислители. Изобщо всеки, който се откроява с някаква дарба. Основана е в началото на двайсети век от милионера Алберт Елингам, който искал да създаде „място, в което ученето е игра“.
	Скоро след като училището отваря врати, дъщерята и съпругата на Елингам са отвлечени. Единствената следа е писмо, подписано с плашещия псевдоним _Искрено коварен_. Случаят се превръща в едно от най-мистериозните престъпления и остава неразрешен.
	Стиви Бел е любителка на криминалистиката и е сред малцината избрани, които започват своята първа година в академия „Елингам“. Тя има амбициозна цел — да разреши мистериозния случай от преди близо век. И докато свиква с изискванията в новото си училище, там се случва нещо странно. Искрено коварен се завръща отново…
