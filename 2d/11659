	__Време е човечеството да се срещне със своя унищожител!__

	В една отдалечена, самотна звездна система кораб на ултри открива странен извънземен артефакт на една от луните, обикалящи около газов гигант. Разузнавателният кораб, изпратен да го проучи, се разбива, а единственият му пътник е на прага на неминуемата гибел. Корабът изпраща отчаяни сигнали за бедствие… които не могат да бъдат чути, защото гигантският кораб на ултрите се намира от другата страна на гиганта… И тогава, за част от секундата, планетата изчезва. Този феномен, връх в технологията на друга изчезнала цивилизация, дава началото на нова религия на човечеството.

	Десетилетия по-късно луната Хела е заселена, а поклонници пристигат всеки ден, сякаш около малкия спътник се е концентрирала цялата човешка надежда. Огромен керван от пътуващи катедрали обикаля утъпкания коловоз към планетата, а поклонниците са вперили очи в гиганта с надежда да зърнат чудото на спасението. Едно момиче, притежаващо необичайния дар да разпознава истината и лъжата, се отправя на пътешествие да открие брат си, заминал по Пътя преди години, и попада в полезрението на Министерството на кръвните дела, новата инквизиция. Дали нейната дарба ще й помогне да се изправи и устои срещу религиозната машина? Ще разгадае ли какво всъщност представлява чудото на Хела и какво носи — спасение или гибел на човечеството…

	Хората са оцелели векове наред от една ужасяваща епидемия и брутална междузвездна война — всеки би си помисли, че най-сетне е настъпило време за мир и спокойствие.
	Нищо подобно. Идва ред на нова опасност, която заплашва да доведе до измирането на цели раси. Разтърсени от своя вековен сън, инхибиторите — древните извънземни машини-убийци — са започнали процеса на прочистване на Галактиката от разума.
	Успяла да избегне първата вълна от машини, групичка бегълци, водени от ветерана Клавейн, чака тревожно следващата фаза на клането. И докато Клавейн потъва все по-дълбоко в униние, Скорпион трябва да се нагърби с ръководството на човешката колония. Неочаквано обаче в уравнението се намесва нов елемент: ангел на отмъщението, момиче, родено в лед, надарено с дарбата да поведе човечеството към безопасност и да победи най-зловещия му враг. Нежелаещ да се подчини на нейната харизма, Скорпион е принуден да наблюдава как хората се насочват към Хела — привидно незначителна луна, отдалечена на светлинни години.
	На Хела, където огромните подвижни катедрали обикалят в безкрайна процесия планетата, свидетелството на едно чудно събитие дава началото на нова апокалиптична религия. И докато катедралите пълзят към цепнатината, позната като __ПРОПАСТТА НА ОПРОЩЕНИЕТО__, става очевидна друга тъмна, тревожна истина: за да победят един враг, хората може би трябва да сключат съюз с нещо много, много по-лошо…
C>
	„Откровение, изкупление, опрощение… Рейнолдс ви осигурява всичко това.“
@	Джон Гримууд, „Гардиън“
C$
C>
	„Космическа опера със стряскащи ума мащаби… разтърсващо четиво.“
@	SFX
C$
