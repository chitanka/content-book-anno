	Единствен в света седемкратен носител на наградата „Агата Кристи“.

	_В този уединен манастир се сливаха естественото и ръкотворното. Покой и гняв, тишина и песни. Гилбертинците и Инквизицията._
	Манастир Saint-Gilbert-Entre-les-Loups — свети Гилберт сред вълците. Свят, изтъкан от противоположности, където монаси с черни роби и бели качулки бродят из притихналите коридори на скрития насред гората храм. И пеят грегориански псалми. Свят, който ревниво съхранява красивата мистерия на музиката и държи портите си здраво залостени. Поне до деня, когато хармонията е нарушена. Изгубили спокойствието си, монасите са принудени да отворят вратите, за да влязат шепа живи и да си тръгне един мъртвец.
	Главен инспектор Гамаш и хората му са допуснати в манастира, за да разследват мистериозната смърт на един от монасите. И докато Гамаш се чуди каква е връзката между убийството и божествената музика, той лека-полека започва да забелязва пукнатините около себе си. В привидно здравите основи на манастира. В малката разединена общност между стените му. В собственото си обкръжение. Ще успее ли обаче да разпознае „монаха сред вълците“, преди музиката да е заглъхнала?

	Луиз Пени е единствената в света седемкратна носителка на литературния приз „Агата Кристи“. Романите й са преведени на повече от трийсет езика и са издадени в многохилядни тиражи.
