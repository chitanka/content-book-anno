	С възкачването на крал Келсън на трона на Гуинид, властта на духовенството на Единадесетте кралства е застрашена. Във вените на краля тече кръвта на Дерините — раса, надарена с вълшебни сили, властвала преди повече от два века. Дерините изпадат в немилост и са подложени на преследване.
	Настъпило е време за решителна битка с Църквата, която е обявила способностите им за ерес и черно магьосничество.


	Катрин Кунц е родена в Корал Гейбълс, Флорида. Получава бакалавърска степен по химия от университета в Маями и магистърска степен по хуманитарни науки — специалност английска история. Учи и медицина, преди да започне писателска кариера. Нейните основни научни занимания са в областта на история на религиите, магическите системи и други езотерични обекти. Литературните й произведения включват трилогиите приказна фантастика: „Дерини“, „Кембъл“ и „Келсън“; окултният трилър „Втората световна война и Англия“ и поредица от разкази за Дерините. Замисля да продължи историята на Дерините в най-малко още три трилогии. Първата от тях е „Наследниците на светия хълм“. Катрин Кунц живее в замък в Ирландия.
