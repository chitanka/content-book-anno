	Шарлот не може да се свърже с доведената си сестра Джоселин, за да й каже, че една от най-близките й приятелки е намерена мъртва. Красива, интелигентна и безразсъдна, Джоселин и преди е изчезвала безследно, за да се откъсне от света на технологиите, но никога за толкова дълго. За да открие сестра си, Шарлот наема частния детектив Макс Кътлър, който наскоро се е преместил в Сиатъл. Той е разведен, преуморен и почти разорен, но е готов на всичко, за да намери момичето.
	Срещу Шарлот и Макс е извършено покушение, което едва не отнема живота им. Въпросите около изчезването на Джоселин стават все повече, а отговорите могат да дадат най-близките й приятелки. Но кои от тях казват истината?
	Шарлот няма друг избор, освен да се довери на Макс. Тайните от миналото на Джоселин обаче заплашват да я погълнат — нея и всеки, който застане на пътя й…
