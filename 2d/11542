	В един бързо променящ се свят на противоречия и несправедливости, мъж на средна възраст решава да гледа на всичко с усмивка — и да бъде щастлив, независимо от обстоятелствата.
Българинът Иван Иванич се радва на скромния си, но приятен живот като университетски преподавател. С падането на дългогодишния диктатор, страната изпада в политическа и икономическа криза. Тогава съдбата неочаквано отваря пътя на Иван към САЩ. Той пристига с отворени очи в Америка — и открива, че раят не е място, а отношение на сърцето към света и живота.
C>
	Истината е, че не бях срещала скоро литературен герой, който да ме спечели така, както го направи простодушният (но само на пръв поглед) Иван Иванич. Позитивен, но не в онзи лустросан и американизиран смисъл на думата, героят от романа на Раденски ни връща към онези времена, когато бяхме в еднаква степен объркани и опиянени от надежда за бъдещето. Реалистично и без нотки на истерия, делнично и в същото време забавно, виждаме Новия свят, изтъкан от абсурди, лишен от ореола на откривателството и големите възможности.
@	Цветанка Севдина
C$