	Поредната антиутопия на Пелевин, след „Generation П“, „Empire V“ и „Батман Аполо“, е още по-страшно тяхно продължение. В този смисъл книгата става част от голям пелевински метатекст. Авторът отново удря по най-болните точки на консуматорското общество. Той озадачава читателите с нова, неочаквана трактовка на битието, в която вплита древни митове и популярни компютърни игри, реалното и виртуалното, трикове от програмирането.
	Какво е Човекът? Част от целева аудитория или свободна личност.
	Какво е светът? Рекламен клип в таблета или велико живо чудо.
	Какво е мисълта? Топка за пинг-понг, с която си играят спецовете по маркетинга, или е проява на свободната воля?

	Виктор Пелевин е един от най-превежданите у нас съвременни руски автори. Той е запазена марка в руската литература.
