	„Живата памет“ на Благоевград

	{img:avtor.jpg}
	Борис Керемидчиев е роден в село Хърсово, Кукушко. След 1913 година той и многолюдното му семейство изживяват всички премеждия на бежанството и в продължение на 10 години са без собствен дом и стряха — Дойран, Драгомирци, Струмица, Петрич, Ключ — но винаги там, където е българско. През 1923 година се установяват в Горна Джумая, където авторът живее и до днес. Повече от тридесет години работи като шивач, а след пенсионирането си се занимава с обществена дейност. Съосновател е на кукушката земляческа група, която близо две десетилетия води активен културно-просветен живот.
	Безкористен дарител и общественик, бай Борис Керемидчиев е известен като „живата памет“ на града, която той с присъщия му патриотизъм и родолюбие, е поставил в услуга на своите граждани, за да възкреси чрез ярките си спомени картината на някогашна Горна Джумая.
	Готова за печат е и следващата му книга „Живи разкази“ — документални свидетелства за страданията на българите — бежанци от Македония.
@	Стримон прес
