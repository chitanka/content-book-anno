	Айслър е на върха на своята игра!

	Когато се завръща в Токио през 1982-ра след десетгодишно наемничество във Филипините, младият Джон Рейн научава, че поръчковите убийства са под контрола на Виктор, наполовина руснак, наполовина японец — социопат, който безпощадно е ликвидирал всичките си потенциални конкуренти. Виктор поставя Рейн пред избор: да убие високопоставен политик или самият той да бъде застигнат от ужасна смърт. Но най-добрият път към политика минава през неговата прекрасна италианска съпруга Мария; път, който изправя Рейн не само срещу Виктор, но и срещу тъмните сили, стоящи зад възхода на руснака — и срещу копнежите на собственото му изпълнено с противоречиви чувства сърце.
	Това е битка между титуляр и новак, между майстор и чирак, игра с нулева сума, която може да свърши единствено със смъртта на единия и утвърждаването на другия като най-велик убиец в света.

C>
	„Бари Айслър е най-добрият съвременен автор на трилър серии. Той много бързо влезе в личната ми десетка на най-добрите американски автори на мистъри и трилъри, наред с Майкъл Конъли, Лий Чайлд, Уолтър Мозли и Харлан Коубън.“
@	Дедли Плежърс
C$

	Бари Айслър работи три години в Дирекция „Оперативни разработки“ в ЦРУ, а след това като адвокат и младши изпълнителен директор в Силициевата долина и Япония, където получава черен колан по джудо от международния център по джудо „Кодокан“ в Токио. Неговите бестселъри са печелили наградата „Бари“ и наградата „Гъмшу“ за най-добър трилър на годината, включвани са в многобройни списъци на най-добрите романи и са превеждани на близо двайсет езика. Айслър живее в Сан Франциско и когато не работи върху нова книга, пише блогове за изтезания, граждански свободи и върховенството на закона.
