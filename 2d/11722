	__Заплетените случаи продължават след „Безкраен четвъртък“.__
C>
	Напрегната, плашеща, приковаваща вниманието.
@	Easy Living
C$

	Виновна до доказване на противното… в един фатален петък.

	Когато в река Темза е открит плаващ труп, полицията е сигурна, че идентифицирането му ще е лесно. Около китката на мъртвеца има болнична гривна, на която е изписано д-р Ф. Клайн.
	Но психотерапевтът Фрида Клайн е невредима, а уликите, които я свързват с бруталното убийство, я превръщат в главния заподозрян. Неспособна да убеди полицията в своята невинност, Фрида е принудена да вземе смело решение, за да събере парчетата от ужасната истина, преди да е станало твърде късно както за нея, така и за тези, които обича.
	Ще успеят ли приятелите да й помогнат в отчаяната борба за справедливост? Заплетените истории от поредицата продължават, а главните герои крият тайни… ключови за намирането на най-важните отговори.

C>
	Петата мистерия на Ники Френч се отличава със страхотен стил и интригуващи герои… Поредица от обрати, водеща Клайн към срещата лице в лице с убиеца в един наистина силен финал.
@	Publishers Weekly
C$

	Ники Френч е псевдоним на британското писателско дуо Ники Джерард и Шон Френч. Двамата журналисти се женят през 1990 г. и започват да пишат първата си съвместна книга през 1995 г. До 2019 г. Ники и Шон заедно написват двайсет и две книги. Осем от тях са от поредицата психологически трилъри с главна героиня психотерапевтът Фрида Клайн.
