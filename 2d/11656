	„Демонични песни“ е сборник с непревеждани до момента разкази на емблематичната фигура на съвременната литературна сцена Ф. Пол Уилсън, автор на две от най-известните поредици в Америка — „Майстор Джак“ и „Цикъл за Врага“, написал романи като „Пазителят на меча“, „Проклятието“, „Кръвна връзка“, „Завещанието“ и сборника „Боровата пустош“.
	В „Демонични песни“ са събрани едни от най-добрите произведения на писателя, като всяко едно от тях е особено значимо за творчеството на Уилсън и прави сборника истинско съкровище за феновете и почитателите му.
	Освен разкази от споменатите поредици за „Майстор Джак“ и за „Врага“, тук ще намерите нов прочит на класиката „Франкенщайн“, продължение на разказа на Рей Бредбъри „Октомврийска игра“, както и една от най-добрите новели за вампири, излизала някога на бял свят.
	Определян от колегите си Стивън Кинг и Дийн Кунц като един от най-добрите разказвачи на истории, Ф. Пол Уилсън създава цели светове с помощта единствено на думите си.
