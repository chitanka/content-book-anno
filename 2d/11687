	Първо беше „И дойде паякът“. После се появи „Целуни момичетата“. А вече е факт „Криеница“ — безусловният бестселър №1.
	Маджи Брадфорд е убила първия си съпруг, но е оправдана. Преодоляла стреса си, тя става световноизвестна поппевица.
	Вторият й брак също завършва трагично: тя отново е обвинена в убийството на съпруга си — известен футболист.
	Вече и самата Маджи не знае каква е — звезда, всеотдайна майка или убийца.
	Не знае, че я очаква най-големият й кошмар…

	„Всички мои книги се раждат от кошмарите ми за света.“
	Още с първата си книга Джеймс Патерсън печели завидната награда „Едгар“. Годината е 1976, а начинаещият писател е само на 27 години. Двадесет и една години по-късно Патерсън има зад гърба си 9 романа. С появата на „И дойде паякът“ се утвърждава славата му като майстор на спиращи дъха романи. Следва „Целуни момичетата“, чиито филмови права са откупени от „Парамаунт“.
	Джеймс Патерсън е собственик на голяма рекламна агенция в Ню Йорк. Книгите му са преведени на 27 езика, а тиражите надхвърлят внушителната цифра 27 млн. екземпляра.
