	В тази книга са поместени петнадесетина френски народни приказки, събрани от различни френски провинции — гасконски, провансалски, овернски, лимузински, приказки от Дофине. Те носят чертите на френския фолклор: фантастичност, остроумие, находчивост, чувство за хумор, съчетани с една първична твърдост и суровост. Измежду тях са пръснати като шепа светулки гатанки и поговорки, които допълват пъстротата на този своеобразен букет. Пожелаваме на нашите читатели приятни часове в света на приказките, забавни и вълнуващи, които извикват усмивки и сълзи в името на победата на доброто над злото и възтържествуването на правдата над неправдата.
