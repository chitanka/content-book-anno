	Трогателна история за семейни тайни, за неразрушимите връзки и за различните имена на любовта.
	Анна често обича да казва, че гърците имат четири думи за любов и всяка една от тях описва различен нюанс на това чувство. _Сторге`_ е нежната майчина любов, _филия`_ — приятелска обич. _Е`рос_ — сексуалната любов. _Ага`пе_ е голямата любов и събира всички други видове в едно върховно чувство!
	Самата тя вярва в брака си и в любовта.
	Но внезапно съпругът й прави признание, което разтърсва целия й свят…
	Анна има нужда от време за себе си, затова напуска Лондон и заминава с баща си за родния му малък остров в Егейско море — островът на нейното детство. Тя отново е сред омайния мирис на жасмин и лимонови дръвчета, на място, изпълнено с любов и желания, където всички се чувстват близки и всеки знае всичко за другите.
	Докато писма в къщата на леля й не отприщват вълна от семейни тайни, крити цели шейсет години — истории за изгнаничество в семейна чест, за забранена любов и страст, за жестокост, война и смелост…
	Дали това болезнено пътешествие в миналото и вълнуващото лято на острова ще накарат Анна да преосмисли живота си?
	Ще може ли да изпита и четирите нюанса на любовта?
	Възможно ли е да съществува нов, пети вид любов?
