	__Авторът на „Марсианецът“ се завръща с неустоим трилър от близкото бъдеще, една опасна лудория на Луната…__

	Джаз Башара е престъпничка.
	Е, в известен смисъл. Животът в Артемида, единствения град на Луната, е труден, ако не си богат турист или ексцентричен милиардер. Така че контрабандата на някоя и друга безвредна забранена стока едва ли се брои за престъпление, нали така? Особено когато имаш дългове, а заплатата ти на куриер едва стига да си плащаш наема.
	Всичко се променя, когато Джаз съзира възможност да извърши съвършеното престъпление срещу неустоимо голяма награда. Джаз нагазва дълбоко в заговор за придобиване на контрол върху целия град и си дава сметка, че единственият й шанс да оцелее е да извърти номер, по-рискован и от първия.
C>
	Уеър направи невъзможното — надмина „Марсианецът“ с черен научнофантастичен трилър, разиграващ се в град на Луната. Какво повече да иска човек от живота? Прочетете книгата!
@	Блейк Крауч, автор на „Пайнс“
C$
	Анди Уеър прави успешна кариера като софтуерен инженер, докато успехът на дебютния му роман „Марсианецът“ не му позволява да се отдаде изцяло на писането. Космосът го вълнува още от дете, а теми като физика на относителността, орбиталната механика и историята на космическите полети са негово отдавнашно хоби. Живее в Калифорния.
