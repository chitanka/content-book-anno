	Бриена е започнала да свиква с новата си роля. Тя е дъщеря на опозорен лорд от Севера, който се завръща в Мевана, за да извоюва отново старите си позиции. Революцията е приключила, а на трона отново има кралица. Но Бриена не може да почувства спокойствие. Като съветник на кралицата младото момиче трябва да се научи да крепи баланса между тайните на тронната зала, дворцовите борби за власт и дълга към собственото й семейство. Близостта до Картие — стария й учител, с когото сега споделя несъкрушима, пламенна любов — не прави нещата по-лесни.
	От своя страна Картие трудно привиква с новия си живот на лорд, толкова различен от старото му ежедневие във Валения преди революцията. Домът му трябва да бъде възстановен от разрушенията на войната, а стари тайни на семейството му се надигат от подземията, където са били погребани. Внезапната поява на малко момче с мистериозен произход има силата да промени всичко, което Картие е мислил, че знае за семейството си.
	Нови опасности надничат зад всеки ъгъл, доверието е рядка и скъпа монета, а Бриена и Картие трябва да се борят с чувствата си един към друг, за да опазят крехкия мир в страната. Съпротива се надига, враговете няма да спрат, докато не унищожат кралицата… и всички нейни приближени. А нищо не прави човек по-уязвим от дълбоката, искрена любов.
