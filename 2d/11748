	__Смразяващия епилог на историята на У4М__


	{img:baker.jpg}
	Джонатан Баркър, чиито творби са сравнявани с романите на Стивън Кинг, Дийн Кунц и Томас Харис, напълно заслужено е награден с „Брам Стокър“ за изключително успешен дебютен роман. Книгите му вече са издадени в много страни, а правата за заснемането им — откупени от филмови и телевизионни компании.


	Чикаго пак е в хватката на страха. Нова поредица от убийства в града и в други щати… броят на труповете расте, жертвите са различни, еднакви са само трите бели кутийки, превързани с черна лентичка, намирани до мъртвите. И надписът — на картонени табели, на стени: „Татко, прости ми.“.
	По всичко изглежда, че убиецът не е само един. Чикагската полиция и двама специални агенти от ФБР напразно се опитват да разберат точно какво се случва. Доказателствата сочат, че престъпленията са дело на детектив Сам Портър, който твърди, че не ги е извършил, но в спомените му има бели петна. Кой би му се доверил? Дори най-близките му започват да вярват, че е безмилостен убиец.
	Изплуват все повече тайни от миналото, на всеки етап от разследването настъпват неочаквани обрати — виновните изглеждат невинни… и обратно. Поквара, жестокост, корупция на най-високите етажи на властта — парченца от пъзела, които Баркър подрежда чак до разтърсващия финал, когато всички пасват на местата си.
