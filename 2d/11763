	Котън Малоун, ветеран от специален отряд „Магелан“ и таен агент на свободна практика, е на езерото Комо. Изпратен е да търси изчезналите през 1945 г. писма между Чърчил и Мусолини, които биха могли да пренапишат световната история. Но някой друг също се интересува от тях, а в сблъсъка неочаквано се оказват въвлечени и легендарните малтийски рицари.
	Рицарите хоспиталиери съществуват вече деветстотин години — това е единственият орден на воини монаси, оцелял до наши дни. Сега те са хуманитарна организация, извършваща дейност по цялото земно кълбо, но могат да представляват и сериозна заплаха. Членове на Тайното братство, древна секта в техните редици, са твърдо решени да променят изхода от конклава, който трябва да избере новия папа. Но за целта им трябва документ, датиращ от времето на Константин Велики. В търсене на изгубената през вековете реликва се впускат не само те, но и различни разузнавателни служби. От изхода на тази надпревара зависи бъдещето на Ватикана.

	Стив Бери е майстор на историческите конспирации.
	Напрежението на трилъра се съчетава отлично с изненадваща нова информация за реални събития и герои от древното минало.
