	Когато лятното слънцестоене на седемнайсетата й година наближава, Бриена желае само две неща — да овладее своето изкуство и да бъде избрана от покровител.
	Израснала в южното кралство Валения, в прочутия приют Магналия, Бриена трябва да е подготвена за този живот. Но докато някои момичета се раждат с естествена наклонност към някое от петте изкуства — музика, драма, художество, духовитост и наука — тя се бори дълго, докато открие своето. Въпреки цялата й подготовка най-големият й страх се сбъдва — на слънцестоенето всичко се обърква и тя е оставена без покровител.
	Внезапно няколко месеца по-късно посрамен северен лорд й предлага своето покровителство. Макар и подозрителна към намеренията му, Бриена няма друг избор, освен да приеме. Но лордът има собствени причини да я потърси — там, където се стаяват тъмно минало и едно дългогодишно отмъщение, се надига опасен план за покушение срещу краля на Севера. За възвръщането на законната кралица на северния трон. План, в който са замесени хора, по-близки до Бриена, отколкото тя някога е предполагала.
	Докато война се задава на хоризонта, Бриена трябва да избере на кого да остане вярна — на кръвта или на себе си? На дълга или на любовта? Защото една кралица трябва да се надигне от сенките и да извоюва короната си. Но коя ще бъде тази кралица?
