#	Всеки има своя пост

	След кратка и яростна гражданска война Русия е погубена. Навсякъде се издигат руини и се валят човешки останки. Малцината оцелели живуркат в мизерия на жалка отломка от някогашната й територия, която гордо се нарича Московска империя и поставя свой граничен пост до единствения оцелял мост на река Волга. Над нея се вие отровна зелена мъгла, а по моста години наред не е минавал никой.
	Досега.

	__Дмитрий Глуховски се връща към постапокалиптичните визии, които го направиха известен с трилогията „Метро“. В този разрушен свят не ядрена война, а секретно оръжие погубва цивилизацията. И някой трябва да плати цената, докато шепа хора защитават последното, което им е останало — своя пост.__
