	__Бестселър на New York Times__

	Минахте през _Проходът_. Изправихте се пред _Дванайсетте_. Време е да навлезете в _Градът на огледалата_ за последния сблъсък. Епосът на Джъстин Кронин стремително наближава края си, а оцелелите се готвят за второто пришествие на неописуемия мрак.

	Светът, който познавахме, изчезна. Какво ще дойде на негово място?
	Дванайсетте са унищожени и ужасяващата стогодишна власт на мрака, който се спусна над света, приключи. Оцелелите пристъпват отвъд стените, решени да изградят ново общество — и да мечтаят за изпълнено с надежда бъдеще.
	Но далеч от тях, в мъртъв метрополис чака той: Нула. Първият. Бащата на Дванайсетте. Страданието, разкъсало човешкия му живот, го преследва, а омразата, разпалена от трансформацията му, пламти все по-силно. Яростта му ще бъде потушена едва когато унищожи Ейми — единствената надежда на човечеството, Момичето от Никъде, което оцеля толкова време, за да спаси човечеството.
	Светлината и мракът ще се сблъскат за последен път и накрая Ейми и приятелите й ще узнаят съдбата си.


C>
	__Градът на огледалата__ е поезия. Вълнуваща по всеки възможен начин, но в същото време поетична… Пищен стил, великолепен език и мрачно действие.
@	The Huffington Post
C$
C>
	Шедьовър… С __Градът на огледалата__ Джъстин Кронин поставя финал на може би най-добрия постапокалиптичен епос в пренаситеното ни с антиутопии време. Великолепно постижение във всяко отношение.
@	The National Post
C$
C>
	Изключителна… Заключението на апокалиптичния трилър на Кронин е изпълнено с всичките разбити сърца, радости и неочаквани драматични обрати, които събитията в __Проходът__ и __Дванайсетте__ предсказваха.
@	Publishers Weekly (starred review)
C$
C>
	Читателите, които търпеливо са чакали заключението на постапокалиптичната трилогия на Кронин, ще бъдат богато възнаградени с епична, сърцераздирателна книга. __Градът на огледалата__ не само поставя подобаващ край на историята, но и въплъщава трогателното изследване на Кронин върху любовта едновременно като унищожителна сила и основна потребност, което откроява книгата сред другите антиутопии.
@	Library Journal (starred review)
C$
C>
	Един от онези редки автори, които работят на две различни нива, елегантно съчетавайки отлично написана фикция със спиращи дъха обрати.
@	Fort Worth Star-Telegram
C$
C>
	Сензационен финал на трилогия, която ще остане в историята като едно от великите постижения на световното фентъзи.
@	Стивън Кинг
C$
