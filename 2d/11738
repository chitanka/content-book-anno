	Жозефин Понти е хубаво момиче с големи зелени очи и завладяваща усмивка. Живее в прекрасен дом край езерото Лугано заедно с баща си, който я обича всеотдайно. За майка си знае само, че е починала при раждането й. Животът на Жозефин не е лесен заради неконтролируемото й заспиване, което прави трудни дори най-простите дейности. Но винаги се намира ангел хранител, който да й помогне да погледне на света с усмивка и да запечата мига на събуждане със стария си „Полароид“, останал от майка й.
	Докато един ден не получава обаждане от Рим, от което разбира колко малко знае за семейството си. И тя заминава, за да научи повече за своето минало…
	Жозефин е омагьосана от романтизма на Вечния град, от огромните, величествени сгради и монументи, от прекрасните залези. И трябва да си признае, че е почти неизбежно да се влюби в Рим, както и в един млад мъж, който й разкрива красотата на града и на своето сърце…
	А какво става с любовта, когато възникнат пречки и всеки трябва да направи своя избор?
