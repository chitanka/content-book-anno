C>
	— Е? — Не се стърпях.
	Тя само поклати глава, стиснала устни. Коремът ме сви още по-силно.
	— Сега ще ми кажеш, че е бил на Земята, но е отишъл отвъд нея — прошепнах най-накрая.
	— Аз не говоря такива неща — смънка тя. Но тъкмо това искаше да каже — това беше видяла.
	Отпуснах се върху моста. Как Питър би могъл да бъде отвъд Водата, отвъд Въздуха, отвъд Земята — и още да е жив?
C$
	В Хедърфилд се случва нещастие — Питър, по-големият брат на Тарани, изчезва нейде в морето. Тарани знае, че самата тя с прибързаните си ядни думи е застрашила живота му. Трябва да го спаси на всяка цена, но магическите й способности този път няма да са достатъчни.
	Когато идва катастрофата, момичето разбира — спасението е по силите само на петте Пазителки от групата УИЧ. Уил, Ирма, Тарани, Корнелия и Хей Лин се гмурват в един непознат свят, където дебнат всякакви опасности.
