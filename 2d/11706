	Неотдавна омъжената Копър Райли пристига в Париж малко след освобождаването му от нацистите. Докато градът празнува свободата си, тя е заключена в затвора на един нещастен брак.
	Съпругът й изневерява прекалено често и Копър иска да се разделят.
	Останала сама в Париж, тя намира нов приятел в лицето на странен дизайнер на средна възраст от западаща модна къща. Неговата скромност и нежелание за слава са в ярък контраст със смелото изящество на моделите му. Името му е Кристиан Диор.
	Осъзнала гения му, Копър настоява Диор да се отдели и да продължи сам по пътя към славата. Въоръжена с фотоапарат, тя дръзко навлиза в дивия шарен свят на модната журналистика.
	Скоро Копър се оказва разкъсвана между чувствата си към двама ухажори и започва да анализира себе си и това, което истински желае.
	Ще успее ли да поеме по един нов път към бъдеще, изпълнено с любов, докато градът бавно се възстановява и луксът и красотата се завръщат в него?

	Списание „Космополитън“ обвинява Мариус Габриел в това, че „те кара да четеш, докато яденето загаря на котлона“.
	Завършва университета в Нюкасъл, като по време на следването си, за да финансира следдипломните си проучвания, той написва трийсет и три романа под псевдоним.
	Габриел е автор на няколко исторически романа, в това число бестселърите „Седмата луна“, „Плът и кръв“ и „Пожелай ми любов дори на сбогуване“.
	Роден е в Южна Африка, живял е и е работил в много страни, а сега прекарва времето си между Лондон и Кайро. Има три големи деца.
