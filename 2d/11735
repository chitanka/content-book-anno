	Кърк Форд, актьор от холивудската звездна лига, е в Ню Орлиънс, където снима поредния си хит. Една сутрин той се събужда в хотелската си стая и вижда до себе си труп — приятелката му Кристи е мъртва. Форд е единственият заподозрян, тъй като във фаталната нощ вратата е отваряна само с неговата карта. Всеки ден на актьора в ареста ще коства огромни загуби на киностудията. Продуцентът на филма наема детективската агенция на Рей Лонгли, която час по-скоро да разплете случая.
	Макар и неохотно, в разследването се включва и Джейк, бивша бейзболна звезда и син на Рей. Аматьорът детектив и сценаристката Никол се опитват да разгадаят мистерия, подобна на тези в романите на Агата Кристи. Защото нищо не е такова, каквото изглежда.

	Превъзходен коктейл от съспенс, екшън и хумор, сервиран в Града на джаза Ню Орлиънс.
