	Приключенският роман на талантливата наша писателка Свобода Бъчварова „Телеграма с много неизвестни“ ни „развежда“ из прочутия град на Рубенс Антверпен, или Анверс, по пътя за който се намира зловещата крепост Бреендонк. Там по време на хитлеристката окупация хиляди хора са били подлагани на изтезания, по-жестоки от средновековните, много от тях там са намерили смъртта си. Крепостта отдавна вече е музей, но… Смъртта на един музеен работник е повод да се тръгне по невидимите пътища на сложните разкрития на едно престъпление със стар корен.
	Романът ни налага извода: „Онези, които забравят миналото, са осъдени да го преживеят наново.“
