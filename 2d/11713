	Кики Д’Аплиез винаги се е чувствала като изгнаник. Но след смъртта на баща си — милионера Татко Солт, който е осиновил още шест момичета от цялото земно кълбо — тя се чувства по-самотна от всякога. Нямайки какво да губи, Кики се впуска в разплитането на тайната за собствения си произход. Единствените следи, с които тя разполага, са черно-бели фотографии и името на жена, която някога е прекосила земята от Шотландия до Австралия и се е превърнала в един от първите заселници на континента.
	Сто години по-рано, Кити Макбрайд, дъщеря на свещеник, изоставя консервативното си възпитание, за да стане спътник на заможна дама, пътуваща от Единбург до Аделаида. Билетът за новата земя й носи приключението, за което винаги е мечтала и… любов, каквато никога не си е представяла, че ще изживее.
	Когато Кики стига до горещите и прашни равнини в центъра на Австралия, нещо дълбоко в нея реагира на древната култура на аборигените и душата й се пробужда отново. Колкото повече се доближава до истината за своя произход, толкова повече Кики усеща, че този континент може да й предложи нещо, за което винаги е мечтала — чувството за принадлежност.
	„Историята на Кики“ е четвъртият завладяващ роман от поредицата „Седемте сестри“ на Лусинда Райли.
