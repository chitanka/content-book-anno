C>
	Книга, която всява дълбоко безпокойство и не позволява да бъде оставена, преди да стигнете до последната страница… Не ви препоръчвам да я четете по тъмно.
@	Стивън Кинг
C$
	Завладяващ и напрегнат разказ за едно от най-изключителните събития в американската история: трагично завършилата заселническа експедиция, предвождана от братята Донър. Една истинска история, представена през призмата на свръхестественото.
	Злото е невидимо — и всемогъщо.
	Това е единственият начин да се намери обяснение за поредицата от злощастни събития, които спохождат кервана на заселниците. Оскъдните дажби, яростните вражди и мистериозната смърт на едно малко момче са докарали изолираните от света пътешественици до ръба на лудостта. И макар всички да мечтаят за онова, което ги очаква на Запад, сред тях започват да изникват отдавна забравени тайни, а противоречията помежду им ескалират до убийства и хаос. Сякаш няма спасение от трагедията… както и от усещането, че някой — или нещо — ги преследва на всяка крачка от пътя им. Дали е проклятие, предизвикано от красивата Тамсен Донър (според някои — вещица), неразумният избор на маршрут за експедицията през непознати земи, или просто лоша съдба — но деветдесетте мъже, жени и деца от експедицията на Донър се отправят на едно от най-смъртоносните и злокобни приключения в Дивия запад.
	И когато заселниците от кервана започват да изчезват, за оцелелите остава въпросът дали в планините наистина не ги дебне нещо смъртоносно и гладно… и дали злото, което разцъфва сред тях, не е било посято много отдавна.
	Романът умело съчетава историческите факти с легендите за свръхестественото в един тревожен и вълнуващ поглед към изменчивата човешка природа на ръба на оцеляването.
