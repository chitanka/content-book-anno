	Две момичета са отведени в гората под дулото на оръжие. Едната бяга, за да се спаси. Другата остава…
	Щастливият семеен живот на тийнейджърките Шарлот и Саманта Куин в малък град е съсипан от брутално нападение над дома им, при което майка им загива. Баща им, известен сред съгражданите си адвокат, е покрусен. Семейството е непоправимо разбито, обсебено от тайните на онази ужасна нощ.
	Двайсет и осем години по-късно Шарлот е тръгнала по стъпките на баща си и също е станала адвокат — съвършената добра дъщеря. Но ето че Пайквил отново е сцена на насилие и разигралата се трагедия потриса целия град, а Шарлот за пореден път преживява кошмар. Тя не само е непосредствен свидетел на убийството, но случаят отприщва у нея ужасяващи спомени, които напразно се е опитвала да заглуши. Защото шокиращата истина за престъплението, разрушило семейството й преди толкова години, няма да остане завинаги погребана.
	Изпълнен с драматични обрати, романът „Добрата дъщеря“ е сред най-завладяващите трилъри, на които сте попадали, а авторката му вече си е извоювала името на най-добрият автор на мистерии.
C>
	… онова, което наричаш моята борба да се подчиня, не е борба да се подчиня, а борба да приема, и то със страст. Тоест по възможност и с радост. Само си ме представи как, стиснала зъби, преследвам радостта — при това в пълно бойно снаряжение, тъй като това е опасно начинание.
@	Фланъри О’Конър
C$
	Карън Слотър отраства в малко градче в Южна Джорджия и пише още от дете. Тя е авторка на бестселъри на „Ню Йорк Таймс“. Има две успешни поредици — „Грант Каунти“ и „Уил Трент“, както и шест самостоятелни романа. Нейните книги са преведени на 35 езика и са продадени в повече от 30 милиона екземпляра. Онова, което я отличава от останалите автори, е характерният й стил, който смесва готика и крайм ноар. Поредицата й „Грант Каунти“ е на път да се превърне в телевизионен сериал, където Слотър ще е съсценарист на пилотния епизод. От дълги години живее в Атланта.
	За повече информация можете да посетите уебсайта й: www.karinslaughter.com
