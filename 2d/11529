	Противоречията между половете никога не са били по-непреодолими, забавни и изкусителни…
	_ФБР иска тя да им сътрудничи._
	Като дъщеря на милиардер и собственичка на най-добрия магазин за вино в града, Джордан Роудс винаги присъства на най-изисканите партита в Чикаго. Но има едно конкретно събитие, на което агентите на ФБР искат да я придружат: благотворително тържество, организирано от известен ресторантьор, който случайно пере пари на мафията… За да освободи брат си от затвора, Джордан ще трябва да се съгласи да отиде на партито — придружена от мъж, който ще й посочи ФБР.
	_Агент Маккол иска просто нея._
	Най-добрият агент под прикритие в Чикаго Ник Маккол има само едно правило: никога да не смесва работата с личния си живот. И „срещата“ му с Джордан Роудс е само поредната му служебна задача, с която и двамата са решени да се справят, макар че не могат да изкарат и пет минути заедно, без да се скарат и искрите да захвърчат около тях. Но когато прикритието на Ник е застрашено, той и Джордан нямат друг избор, освен да продължат ролята на истинска двойка и след събитието. И онова, което започва като поредната задача, постепенно се превръща в нещо доста по-сериозно…
