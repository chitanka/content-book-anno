	Научните публикации на автора са в областта на мениджмънта, планирането и организацията на примера на производствата в горския, дървообработващия и мебелен сектори, отразяващи съвременните тенденции и закономерности на икономическата наука в условията на информационното и на знанието общество.
	Издал е следните учебници и книги: „Горскопромишлен комплекс. Състояние и перспективи за развитие“ 1992 г., „Организация, планиране и управление на дървообработващите и мебелни предприятия“ 2001 г., „Производствен мениджмънт и бенчмаркинг“ 2002 г., „Производствен мениджмънт в условията на глобализиращата се икономика“ 2004 г., „Световният горски сектор. Производство, търговия и потребление на продукти от дървесина“ 2005 г., „Дървообработването и производството на мебели в България. Етапи на развитие“ 2007 г., „Мрежови организационни структури и приложението им в предприятията от дървообработващия и мебелен сектор“ 2008, „Усъвършенстване на организацията на дървообработващите и мебелни предприятия в България в условията на преход към постиндустриално общество“ 2010 г., „Операционен мениджмънт“ 2011 г.
