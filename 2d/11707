	„Сестра на луната“ е петата епична история в поредицата „Седемте сестри“ на Лусинда Райли. Тайгета, която всички наричат на галено Тиги, е най-мистичната и духовна сред сестрите Д’Аплиез. След смъртта на татко Солт тя последва оставения от него ключ за своя произход, който я отвежда в отдалечените и диви гори на Шотландия. Там тя се занимава с това, което е нейна професия и призвание, а именно — да се грижи за редки видове животни. Но в Шотландия среща и Чарли Кинеърд — очарователен сърдечен хирург, който обаче е женен и, на пръв поглед, изглежда повече от недостъпен.
	В имението Кинеърд Тиги попада на Чили — стар, мистичен потомък на хитанос от Гранада, Испания. Още от първата им среща и двамата усещат връзката помежду им. Буйната испанска кръв кипва в Тиги и тя научава, че темпераментът й идва от връзката й с легендарната циганска общност Сакромонте, и най-вече от непреклонната й баба, великата танцьорка на фламенко _La Candela_.
	От шотландските планини и Испания до Южна Америка и Ню Йорк Тиги следва пътя, който я отвежда до собственото й екзотично, но сложно минало. Книгата разкрива и още малко от дълбоката тайна на Татко Солт, но коя е седмата сестра и каква е ролята на тайната стаичка, която Тиги открива в Атлантис — общата къща на сестрите, Лусинда Райли все още не разкрива.
