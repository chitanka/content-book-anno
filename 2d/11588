	Дълбоко под Университета има тъмно и загадъчно място. Малцина знаят за него, то е мрежа от древни коридори и изоставени помещения. Единственият му обитател е млада жена, която е устроила живота си в сърцето на това забравено място. „Музиката на тишината“ надниква в сладко-горчивите дни на Аури, проследява стъпките и мислите й. Едновременно изпълнена с радост и натрапчива, тази история е шанс да видиш света през нейния поглед. И да научиш неща, които само Аури знае. Съставена от тайни и мистерии, това е историята на странно момиче, което се опитва да живее в странен свят.
