	__От света на „Тъмните му материи“__
	__Двайсет години след излизането на революционната поредица „Тъмните му материи“, Филип Пулман се завръща майсторски към онзи паралелен свят с първия том от новата трилогия „Книга на Праха“.__

	Малкълм Полстед е от онези наблюдателни и будни момчета, които остават до голяма степен незабелязани. Вероятно затова неизбежно се превръща в шпионин…
	Бащата на Малкълм има странноприемница на име „Пъстървата“ на брега на река Темза, в която се отбива цял Оксфорд. Момчето и демонът му Аста редовно дочуват новини, клюки и скандални случки, но през една дъждовна зима се натъкват на нещо съвсем различно.
	Малкълм намира тайно писмо, в което се говори за опасно вещество, наречено Прах, а изследователката, за която е предназначено писмото, открива момчето. Когато тя го моли да си държи очите отворени на четири, Малкълм започва да се сблъсква с най-различни подозрителни лица: пътешественика лорд Азриел, който бяга от преследвачите си; главорезите на Магистратурата; циганин на име Корам, който го предупреждава за предстояща опасност, и красива жена със зла маймунка демон. Всички се интересуват от бебе на име Лира.
	Лира е от онези деца, които привличат хората като магнит. И Малкълм смело и жертвоготовно е решен да я защити от надигащата се буря.

	Филип Пулман е един от водещите съвременни автори. Най-известен е с трилогията си „Тъмните му материи“ (включваща книгите „Златният компас“, „Острият кинжал“ и „Кехлибареният далекоглед“), оглавила многобройни класации за най-добрите книги на всички времена.
