	Патологът д-р Лора Фанинг изследва два овъглени трупа, обгърнати в мистерия. Причината за смъртта е неизвестна. Общото между тях е наличието на еднакви загадъчни татуировки. Жертвите, изглежда, са обвързани с редица любопитни случаи на чудодейно изцеление на хора. Разследването на д-р Фанинг я насочва към култ, който притежава легендарната панацея — лек за всички болести, но това би било невъзможно.
	Лора се озовава по средата на древна война между тайните пазители на панацеята и също толкова потайните, но далеч по-опасни членове на групировка, позната единствено с името „536“ — братство, което пламенно вярва, че Бог е обрекъл човечеството на страдание, а не на изцеление. Самата Лора не вярва в идеята за панацея, но това не пречи на агентите на групировката да се опитат да я убият.
	Един самотен, смъртно болен милиардер наема д-р Фанинг да проучи възможността за съществуването на невероятното лекарство. Неговият собствен бодигард, Рик Хейдън — наемник, който не е този, за когото се представя — има за задача да охранява Лора. Двамата се опитват да стигнат първи до легендарния лек, преди агентите на „536“ да са получили шанса да го унищожат.
