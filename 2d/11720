	От арктическия лед се издига черна пирамида…
	Изгубени артефакти, в които се крие тайната на вечността…
	И един сатанински враг, решен да унищожи всеки, който посмее да ги потърси!

	Смъртоносен конфликт на края на света е само началото на войната, която Дейн Мадок обявява на призрачната групировка „Прометей“. Към него се присъединяват бившата му любовница — археоложката Джейд Ихара, и неизменният му спътник — двуметровият морски тюлен Боунс. Заклетите врагове на „Прометей“ се впускат в опасно пътешествие в света на мистериозното. Кой ще спечели надпреварата за реликвите на стихиите?
C>
	Какво приключение! Страхотно четиво, което съдържа много динамика, и в същото време дълбоко потапяне в странни царства, които понякога е най-добре да останат неизследвани.
@	Пол Кемпрекос
C$
C>
	Елис и Ууд са тандем, изкован в пламъците на ада. Няма книга, която да пламти по ярко от тази!
@	Ню Йорк Таймс
C$
C>
	Дейн и Боунс. Нищо не може да ги спре, когато са заедно. Разтърсващо действие от начало до край. Хумор и находчивост през цялото време. Остава само един въпрос — кога ще излезе следващата книга? Защото умирам от нетърпение!
@	Греъм Брау, автор на „Сенките на среднощното слънце“
C$

	Дейвид Ууд е американски писател, оглавявал класацията за бестселъри на „Ю Ес Ей Тудей“ за поредицата си от трилъри „Приключенията на Дейн Мадок“, както и за много други книги. Освен това публикува фентъзи под псевдонима Дейвид Деборд. Когато не пише, е домакин на подкаста „Ууд за думите“. Дейвид и семейството му живеят в Санта Фе, Ню Мексико. Можете да го посетите онлайн на адрес davidwoodweb.com.
	Шон Елис е автор и съавтор на повече от две дузини приключенски трилъри, включително за приключенията на Ник Кисмет, поредицата за Джек Сиглър/ Групата „Чес“ в съавторство с Джеръми Робинсън и приключенията на Джейд Ихара заедно с Дейвид Ууд. Служил е с Националната гвардия в Афганистан, има бакалавърска степен по управление на природните ресурси от Орегонския държавен университет. Освен това Шон е член на Международната организация на писателите на трилъри. Понастоящем живее в Аризона, където разделя времето си между писането, екстремните спортове и се опитва да открие как да спаси света. Можете да научите повече за Шон на страницата му seanellisauthor.com.
