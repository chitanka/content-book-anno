	Бестселъровият романист Джон Сандфорд се завръща с най-непредсказуемия си трилър до момента: историята на един привлекателен мъж с едно непривлекателно хоби…

	Той копнее за жени. Всякакви. Спира се на една и си измисля истории за нея. Някои от жените познава добре, други — не. Образите на повечето избледняват бързо. Само няколко стават обект на желанието му…
	Преподавателят по история на изкуството Джеймс Катар има извратено хоби: тайно снима жени и превръща снимките им в рисунки със сексуален контекст. Но един ден се увлича… и убива. Оказва се, че му харесва…
	Лукас Дейвънпорт решава да поеме този случай с надеждата, че малко същинска полицейска работа ще му помогне да позабрави за проблемите в личния си живот. Но убиецът проявява въображение и с всяка своя следваща крачка се превръща в чудовище. На Лукас не му остава друг избор, освен да влезе в бърлогата му…

	Изпълнен с богато обрисувани персонажи и изключително драматични обрати, „Избрана жертва“ е шедьовър на съспенса!
