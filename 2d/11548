	В няколко различни щата бомбени експлозии отнемат живота на най-добрите сапьори.
	Детектив Каръл Старки все още не може да преодолее кошмара от смъртта на своя партньор и любим. Алкохолът и цигарите не притъпяват чувството й за вина, че е оцеляла. Когато при подобни обстоятелства загива още един полицай от Отряда за обезвреждане на взривни устройства, Старки и федерален агент Джак Пел оглавяват разследването. Приемат го за най-сериозната битка в живота си, в която всеки преследва свои собствени цели.
	Докато с ужас и гняв установяват, че някой умишлено убива най-добрите полицаи, а следващата мишена е самата Старки…

C>
	„Най-комплексната и завършена героиня след Кларис Старлинг от «Мълчанието на агнетата». Просто незабравима.“
@	Publishers Weekly
C$
C>
	„Мълчанието на агнетата“ среща „Скорост“, когато бившата сапьорка Каръл Старки започва смъртоносна надпревара със сериен бомбаджия.
@	San Francisco Cronicle
C$
C>
	„Удивително… Експлозивно… Ненадминато трилър преживяване.“
@	The Wall Street Journal
C$
C>
	„Една от най-добрите книги на годината.“
@	San Francisco Chronicle, Los Angeles Times
C$
C>
	Сред блясъка и самотата на съвременния Лос Анджелис Робърт Крейс разказва динамично и експресивно за напрегнатото ежедневие на хората, които се сблъскват с човешкото безумие и често излизат от схватката с наранени души и тела. Един от най-добрите трилъри на новия век.
@	BookBrowse.com
C$
C>
	„Въздействащ, напрегнат роман, който поразява със силата, скоростта и ефективността на добре прицелен куршум. Ненадминат трилър от Робърт Крейс в най-добрата му форма.“
@	Los Angeles Times
C$

	Ангели на разрушението е една от малкото книги, на които е обърнато внимание месеци преди да бъде публикувана. Утвърдил се сред най-добрите в жанра — и деветте му романа са отличени с литературни награди, — Крейс прави това, което е присъщо на истинския творец — отправя предизвикателство към многобройната си публика. За първи път изоставя печелившата серия за Елвис Коул и Джо Пайк и създава Ангели на разрушението. Творческият риск на Крейс се оказва удар на джакпота — читатели и критици посрещат новата му творба с възторжени овации. Ангели на разрушението е динамичен експресивен разказ за напрегнатото ежедневие на хората, които се сблъскват с човешкото безумие и често излизат от схватката с наранени души и тела.
	И тук, както и в Реквием за едно ченге, Крейс ни представя по неповторим начин образа на мегаполиса — с „палмите, хубавите жени, жаждата за пари, огромния надпис «Холивуд», издигащ се над шибаните възвишения, земетресенията и океана, Арнолд Шварценегер и Дисниленд“. Градът на ангелите е място, където сутрин човек се чувства пълен с надежди, а вечер го обзема страх и самота. Правата за филмиране на „Ангели на разрушението“ са откупени от „Колумбия Трай Стар“, а с реализация на проекта се е заловил Лорънс Марк, продуцент на „Джери Магуайър“ и „Колкото — толкова“. Единственото условие на Крейс е сам той да напише сценария. Започнал творческата си кариера като телевизионен и филмов сценарист, сега Крейс отделя повече време на романите си, защото, както сам казва в едно интервю: „Книгите са нещо интимно, нещо истински твое. Книгите са свобода.“
