	Алегзандър Маккол Смит е носител на три награди „Автор на годината“ за 2004 година и на наградата на Асоциацията на авторите на криминални романи. През 2003 година получава наградата „Сага“ за хумористична литература, известна и като „Сребърен Букър“, както и наградата „Духът на Шотландия“.
	Той е професор по медицинско право в Единбургския университет. Бил е заместник-председател на Британската комисия по човешка генетика, председател на комисията по етика на „Бритиш Медикъл Джърнъл“ и член на международната комисия по биоетика към ЮНЕСКО. В свободното си време свири на фагот в „Наистина ужасния оркестър“.
	За заслугите си към литературата през 2007 г. Алегзандър Маккол Смит получава Ордена на Британската империя.
	В последната част от трилогията, посветена на приключенията на ексцентричния професор, фон Игелфелд заминава за Кембридж, където се заплита в мрежите на коварни интриганти. Но съдбата е подготвила за наивния автор на „Португалски неправилни глаголи“ най-вълнуващи приключения в Колумбия, където го чакат слава и почести, но и съвсем реални опасности. Фон Игелфелд се озовава в един напълно неразбираем свят, става неволен участник в преврат и дава първоначалния тласък на потресаващи събития…
C>
	„Този писател е истинско съкровище“
@	Гардиън
C$
