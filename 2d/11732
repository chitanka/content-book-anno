	Авторът на „Виновните“, „Ничия земя“ „Последен ход“ и още 32 трилъра, преведени на 46 езика в над 80 страни.


	Жертвите — новият роман от най-успешната поредица на Дейвид Балдачи с главен герой Еймъс Декър.


	Бившият полицай от Охайо Декър е включен в специален екип на ФБР заради своята феноменална памет и безпогрешна логика. Той и партньорката му Алекс Джеймисън отиват на гости при сестра й в Барънвил, Пенсилвания. Заводите и много от фирмите тук са фалирали, а наркотиците настъпват неумолимо. Само няколко часа след пристигането си Декър се натъква на два трупа в необитаема къща.
	Скоро става ясно, че през последните дни в града са извършени и други ужасяващи убийства. Жертвите сякаш нямат нищо общо помежду си. Странните символи, оставени на местопрестъпленията, допълнително объркват полицията. Декър започва да подозира, че това са само няколко парченца от зловещ пъзел, който се простира далече отвъд Барънвил. Благодарение на необикновените си умения той все повече се доближава до истината, когато едва не загива в умишлен пожар. Сега и най-малката грешка би била фатална, но ето че неговата абсолютна памет започва да му изневерява… Което означава, че той и Алекс може да са следващите жертви.
