	В „Среднощният диамант“ Ришел Мийд ни разкрива неподозирани дълбочини и пролуки в лъскавия и елегантен свят на „Бляскавият двор“, където се крие мрачната реалност на борбата на едно момиче за свобода.
	Бежанка от ужасна война, Мира е прогонена от родината си и захвърлена в друга, която не желае да я приеме. Но по стечение на обстоятелства, които променят живота й завинаги, тя получава шанс за ново бягство — сред коридорите на Бляскавия двор.
	Бляскавият двор е училище по етикет със строги вътрешни порядки, което превръща момичетата от бедно потекло в истински дами, за които после намира богати съпрузи в Новия свят. Момичетата, които се стараят, могат да се надяват на блестящо бъдеще, толкова различно от всичко, което познават до момента. Но Мира отново се оказва жертва на предразсъдъци — не само от останалите момичета в Двора, но и от кандидатите й за женитба.
	На дневна светлина Мира свежда глава и учи порядки, които да я превърнат в просто поредната идеална съпруга, заедно с новите си приятелки — тайнствената Аделейд и амбициозната Тамзин. Когато слънцето залезе обаче, Мира готви съвсем различен план за действие — план, който може да доведе до обесването й във Върховния съд на Адория.
	„Среднощният диамант“ е необикновената история на момиче, което върви срещу целия свят, за да си проправи път към любовта, приятелството и може би дори свободата.


	Авторката, която покори света с „Академия за вампири“ — бестселър номер 1 на New York Times.
	Повече от 8 милиона продадени бройки в цял свят.
	Преведена на повече от 30 езика.
C>
	„Очарованието на Юга среща _Моята прекрасна лейди_. Романтиците ще се влюбят!“
@	School Library Connection
C$
