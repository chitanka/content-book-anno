	Единствен в света седемкратен носител на наградата „Агата Кристи“.

	_Светът на изкуството е царство на светлосенки, в което нищо не е такова, каквото изглежда._

	Клара Мороу най-сетне сбъдва мечтата на живота си: самостоятелна изложба. При това не къде да е, а в престижния Музей на съвременното изкуство в Монреал. Но на сутринта след бляскавия вернисаж всичко се срива. В безукорната цветна градина на семейство Мороу, в идиличното планинско селце Трите бора, е намерен трупът на непозната в аленочервена рокля. Никой не разпознава по снимка Лилиан Дайсън — бивш арт критик и художник, спечелила си омразата на артистичните среди в Квебек преди цели двайсет години и изчезнала мистериозно след това. Защо се е завърнала Лилиан и по каква причина се е появила неканена на тържеството на Клара?
	Инспектор Арман Гамаш и екипът му от млади специалисти пристигат в Трите бора, за да разрешат мистерията. Заподозрени за хладнокръвното убийство са не само Клара и всички нейни съседи и приятели, поканени на коктейла, но и изтъкнати членове на квебекския арт елит, уважили събитието в китното селце. Скоро става ясно, че светът на изкуството е царство на светлосенки, в което нищо не е такова, каквото изглежда. И когато Гамаш най-сетне разкрива истината, си задава въпроса дали тя не е поредната умело замаскирана лъжа…

	Луиз Пени е единствената в света седемкратна носителка на литературния приз „Агата Кристи“. Романите й са преведени на повече от трийсет езика и са издадени в многохилядни тиражи.
