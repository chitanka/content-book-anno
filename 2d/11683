C>
	Няма нищо по-увлекателно от една шпионска история. Особено, когато е поднесена от майстор като М. Хартланд. Този роман чука на вратите на класиката.
@	Times
C$
	Високо в Хималаите, един китайски агент е брутално убит, докато опитва да се свърже с британското посолство в Катманду. Следите водят към голяма афера с руско ядрено оръжие, в която са заплетени няколко световни разузнавания… Междувременно британците взривяват кораба, който пренася оръжието. Но той се оказва празен… Гафът им е велик, а скандалът, който се заформя, е повече от международен.
	Дейвид Нерн, специален агент от MI 6, трябва да разплита бакиите. Ако му стиска, разбира се. Защото отвсякъде мило го подканят: „Давай, мой човек, вече си мъртъв“…
C>
	— Е, стигна ли до някакъв извод? — попитах.
	— Ти ми кажи — вдигна рамене Рут. — Някакъв китаец в Катманду звъни на впиянчения ни първи секретар. Не се появява на срещата. По-късно е намерен убит. И какво от това?
	— Убили са го в едно от местата, които са център на напрежение между суперсилите — Русия, САЩ, Китай… Затова имам чувството, че този човек е искал да ни каже нещо доста важно.
	— А моето място къде е?
	— Трябва ни някой, който не е заподозрян. Чужд на Азия, с безупречна легенда…
	— И малко луд, нали? — прекъсна ме Рут.
	— Скъпа, в нашия занаят…
	— Знам, знам. Това го запази за погребалното ми слово.
C$
