	„Горещ вятър“ е роман, който осмива еснафщината, фалша и лицемерието между хората. Чрез сполучливо свързване на отделните епизоди от живота на главния герой Шурда авторът създава широко, реалистично платно за живота на обикновения човек в съседна Югославия днес. Пред очите на читателя се нижат една след друга увлекателно и динамично пресъздадени случки и преживелици, наситени с много хумор и лиризъм. Пълнокръвно оживява пъстра галерия от колоритни герои, станали ни близки и скъпи. Честен и правдив в основата си, след много перипетии и неволи Шурда успява някак да намери мястото си в големия град. За миг като че ли е спрял неговият „горещ вятър“, но… неминуемо той пак ще задуха отнякъде.
