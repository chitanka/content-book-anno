	__Тази история не започва сега…__
	__Не започва и преди хилядолетие…__

	Нейното начало е в древни библейски времена, когато дванайсетте израилски племена, уморени да чакат завръщането на Мойсей в планината Синай, започват да се кланят на Златния телец. Заради прегрешението си много от хората са поразени от незабавна смърт, но четиридесет сред тях получават още по-жестоко наказание — вечен живот на земята. Прогонени от своя народ, те създават свое племе — Тринадесетото племе.
	Сега, три хилядолетия и половина по-късно, останалите членове на племето продължават да търсят изкупление на греха си чрез собствено правосъдие — като убиват ненаказани грешници, надявайки се, че така ще си спечелят изгубеното място в Рая. Те са гениални стратези, безпогрешни убийци и разполагат с най-напреднала технология, за да изпълняват своите мисии. Гневът им е двигател, който не може да бъде спрян.
	Джагър Беърд е охранител на археологически разкопки в подножието на планината Синай. Той не знае нищо за безсмъртните, докато съвсем случайно семейството му не застава на пътя на племето и на поредната му мащабна акция. Изведнъж Джагър се озовава в битка за бъдещето. Той разбира, че няма избор и трябва да влезе в тази битка, за да спаси семейството си, но как един обикновен човек може да се изправи срещу Тринадесетото племе, срещу племето на безсмъртните?
C>
	Това е книга, която не бихте искали да пропуснете. Умопомрачаващ екшън трилър, който ще прикове вниманието ви и ще го задържи до последната страница.
@	RT-Book Reviews
C$
