	Къде да се отправят злополучните пирати, когато всички земни океани са преплавани надлъж и нашир, необитаемите острови са заселени, а съкровищата — намерени? Разбира се, в космоса! А след тях там летят учени-биолози, изучаващи извънземни бактерии, смели десантчици, хитри киборги под маската на хора, кръвожадни негодници… Накрая всички се срещат на една малка, далечна и безполезна планета, която неочаквано се превръща в Острова на съкровищата!
