	Николай Николаевич Миклухо-Маклай (17 юли 1846 — 14 април 1888) е руски етнограф, антрополог, биолог и пътешественик-изследовател, изучавал коренното население на Югоизточна Азия, Австралия и Океания, в това число папуасите на североизточния бряг на Нова Гвинея.
	Неговото име носят географски обекти в Нова Гвинея, Антарктида, подводен връх в Тихия океан, институт по етнография в Русия, улици в Москва, Русия и Маданг (Папуа-Нова Гвинея). Съществуват паметници на Миклухо-Маклай в Малин, Окуловка (Новгородска област), Севастопол и Сидни (Австралия).
