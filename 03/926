	Фарс на ужасите? Научна фантастика? Пророчество за бъдещето? Словесна еквилибристика? Романът „Портокал с механизъм“, както и кинематографичната му реализация под режисурата на Стенли Кубрик са истинско предизвикателство към читателя и зрителя, който трябва да преодолее необичайната форма, да потисне изблиците на смях, за да усети почти физически болката от невъзможността за избор.

	„Портокал с механизъм“ представлява уникален експеримент в традицията на англоезичната литература. Езиковият метод на Бърджес — една истинска еквилибристика с английския и руския език — придава необикновено, почти апокалиптично звучене на романа, който разработва темата за насилието като индивидуално поведение и като държавна политика.