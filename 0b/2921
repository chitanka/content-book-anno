	„… Когато Кендъл Дийтън се измъкна изпод останките на катастрофиралата кола, сгърчени на дъното на пропастта, смесица от ужас и смелост я тласнаха нагоре към пътя, за да потърси помощ.
	Но в болницата тя не се осмели да съобщи нито своето истинско име, нито да разкрие самоличността на своя тежко ранен спътник. Каза им само, че той е неин съпруг. И незабавно се зае да организира тяхното бягство…“
	Кошмарът за Кендъл започва, когато тя пристига в Проспър, Южна Каролина, амбицирана да стане най-добрият адвокат, известен някога по тези места. Тя изобщо не подозира, че още с идването си е въвлечена право в центъра на страхотен заговор, че ще се бори не само с омразата, а и с любовта. 	Наелектризираща още от първата страница до експлозивния финал, „Свидетелката“ е роман, пълен с изненади.
