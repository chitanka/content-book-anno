	Независимо дали Вонегът пише за смъртта в своето семейство, собствения си сблъсък с тласкащата към самоубийство депресия или бъдещето на планетата; за Хемингуей, Рейгън, Андрю Лойд Уебър, Салман Рушди или баща си, архитекта; за неоконсерватизма, анонимните алкохолици или еднорозите, за Галапагос, бомбардировките над Дрезден, религиозната музика или живия си интерес към въпроса дали наистина има съдба, която може да се квалифицира като по-лоша от смъртта, геният на Вонегът да превръща индивидуалния си опит във валидна за вселената история рядко е бил поднасян по-добре.
	Със своята безгранична хуманност, страхотно добро настроение и забележителна откровеност, „Съдби, по-лоши от смъртта“ съдържа всичко, което безбройните му почитатели по целия свят очакват от Кърт Вонегът.
C>
	„Темата на Вонегът винаги е била Страшния съд и никой не пише за това по- добре от него.“
@	Джон Ървинг, „Лос Анджелис Таймс“
C$
C>
	„Той е сатирик със сърце, моралист с весела нагласа, циник, който иска да вярва.“
@	Джей Макинърни, „Ню Йорк Таймс Бук Ривю“
C$
C>
	„Ние сме щастливи, че разполагаме с Кърт Вонегът, за да ни ръчка, да ни смайва, да ни трогва, да ни забавлява и да ни кара да се смеем… докато безпомощно се носим към Апокалипсиса.“
@	Полин Мейър, „Плейн Дийлър“, Кливланд
C$