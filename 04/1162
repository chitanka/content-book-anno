	Чудовищата бродеха по улиците на града, някои летяха във въздуха, други ровеха земята. Творенията на лудостта и манията се събираха около медната кула, призовавани от един глас, на който не можеха да не се подчинят. Те вече не си спомняха защо, но ехото на този глас засягаше някаква струна дълбоко в тях, която каквато и форма да имаха, винаги щеше да звъни.
	Слънцето беше залязло и тъмнината беше прегърнала града. Странни светлини горяха в притихналите сгради, когато все повече и повече създания се събуждаха от вековния си сън и излизаха на улиците. Противни форми на живот пълзяха и се влачеха между постройките, които вече не си спомняха града отдавна — много отдавна забравен от тях. Те съществуваха от…

	Саймън Грийн е една утвърдена фигура на американския книжен пазар. Автор е на бестселъра „Робин Худ“. За фентъзи поредицата „Хоук и Фишер“ критиците от Isaac Asimov’s Science Fiction Magasine възкликват:  „Едно превъзходно развлечение!“.
	Според Scence Fiction Chronicle тази серии е: „Интересно и прекрасно обединяване на интриги и магии в едно цяло“.
	Серията „Залезът на империята“, от които ви предлагаме настоящата книга, е написана в жанра на твърдата фантастика и описва едно далечно и мрачно бъдеще.
	За един от романите на същата серия „Светът на мъглите“, подготвян за печат от ИК Орфия, Rave Reviews пише: „Необикновените приключения и характери на героите държат в напрежение читателя до самия край“.