	Посред нощ младият Байрън Форил се променя от обикновен студент, подготвящ се за дипломиране в Университета на Земята в беглец, преследван от един непознат наемник. Някой се опитва да го убие в неговата спалня. И той научава, че в тяхната много-много далечна къща на друга планета, неговият баща е бил убит.
	Отговорът на мистерията го отвежда дълбоко в мастилената чернота на Конеглавата Мъглявина, където Байрън и едно красиво момиче се озовават лице в лице с един дяволски жесток враг.

	От четири години подготвям Лингейн за война с тиранийците. Вътрешните кралства няма да ни предложат никаква помощ. Знаем го от опит. От друга страна, ако кралствата от мъглявината не си помогнат сами, няма кой да им помогне. Никак не е лесно обаче да бъдат убедени в подобна необходимост всички сегашни водачи. Баща ти бе един от активните поддръжници на идеята и изгуби живота си. Играта, с която сме се захванали, е на живот и смърт. Не го забравяй.
	Залавянето на баща ти ни изправи пред истински провал. Чувствахме, че сме обречени. Той беше един от членовете на вътрешния кръг, което означаваше, че тиранийците знаят твърде много. Трябваше да отвлечем вниманието им. В подобен критичен момент не можех да се съобразявам с второстепенни неща като благородство и чест. Нашите врагове пипаха здраво. Бих могъл, разбира се, да дойда при теб и да заявя открито: „Слушай, Фаръл, налага се да поведем тиранийците по лъжлива следа. Ти си единственият син на Фермера и…“.