	_Романът, който трогна Франция_

	Когато е на 5 години, Кайл губи майка си по жесток начин. Отгледан е от грижовната си по-голяма сестра, която въпреки оскъдните си средства, го записва на уроци по пиано. Голямата страст на малкия Кайл е музиката, чрез нея той лекува болката си и един ден става популярен музикант.
	Корин израства като единствена дъщеря в семейство с 10 момчета. Въпреки успехите си в училище, тя е принудена да го напусне, за да помага вкъщи. Родителите й мечтаят Корин да срещне заможен мъж, който да я измъкне от бедността. Бленуваният кандидат се появява, когато девойката е едва на 17. Джак е изключително попадение — богат и много влюбен в дъщеря им. Болезнената му ревност обаче превръща живота й в ад. Корин не може да разчита на никого за помощ, дори на собственото си семейство.
	Случаен инцидент преплита съдбите на тези две изстрадали същества — Кайл и Корин. Така започва една нежна и много трогателна, изящно написана любовна история, изпълнена със съчувствие и надежда. 