	Тя е секси, в беда и търси закрилник.
	Той е привлекателен, силен и влюбен в нея от години.
	А привличането помежду им е просто изпепеляващо…
	Когато името на Сара Риос попада в клюкарската рубрика за най-желаните ергени на Ню Йорк, усамотението и спокойствието й са разбити на пух и прах. По-лоши от картичките, подаръците и телефонните обаждания са единствено смъртните заплахи. Защото Сара е важен свидетел по дело за убийство, а убиецът няма да се спре пред нищо, за да я накара да замълчи.
	В болнични заради инцидент по време на служба, полицай Рейф Манкузо се възстановява спокойно в родния си град. Докато изплашената Сара не пристига, за да търси убежище и закрила при него. Скоро той не само е принуден да живее с жената, която обича от години, ами се забърква в любовния живот на роднините си и случайно разкрива голям канал за трафик на наркотици.
	Дали времето и премеждията ще съберат Сара и Рейф, или чувствата му ще останат несподелени? Само времето и „Ергенският блог“ ще покажат.
