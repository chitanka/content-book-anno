	Най-прочутият развейпрах в Лондон от началото на 19 век — Демиън Синклер, лорд Грях, се грижи само за собствените си наслади. Един ден обаче доброто име на любимата му сестра Оливия пострадва при фатална любовна среща. Сега Демиън е готов на всичко, за да унищожи младия благородник, причинил страдания на Оливия…
	А Ванеса Уиндъм пък ще направи и невъзможното, за да защити неразумния си брат, дори и ако трябва да сключи опасна сделка с красивия „лорд Грях“.
	Когато Ванеса предлага да стане придружителка на озлочестената му сестра, Демиън приема, но при едно скандално условие — ще опрости вината на брат й, ако тя се съгласи да му стане любовница. И така започва прелъстяването. Но дали, когато аферата им приключи, двамата няма да останат с наранени сърца?
