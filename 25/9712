	Хана Грей още изплаща студентския си заем и има нужда от пари. Получава ги по начин, който я вкарва в страхотен скандал, за радост на настървените медии и за ярост на тълпа побеснели наследници на солидно завещание. Красивата Хана вижда снимките си по вестници и телевизии, неизменно придружени с най-грозни обвинения — от прелюбодейство до убийство. И, разбира се, я изхвърлят на улицата, отнемат й лиценза на медицинска сестра, никой не желае поне да я изслуша.
	Изоставена от късмета и отчаяна да си намери работа, Хана попада в едно имение, разположено край дивия бряг на Мейн, където се грижи за самотна възрастна жена. Зловещият дом, невъзможната старица и коварните слуги не й помагат да преодолее чувството, че някой тайно я наблюдава. Внезапно старицата умира, малко след като е доверила на Хана опасна тайна. От този миг нататък наблюдението се превръща в преследване и Хана отчаяно се нуждае от единствения мъж, който може да я опази жива. За нея — той е чаровен лъжец, манипулатор, престъпен тип. За него — тя е опасност в червена рокля, съблазнителна заплаха, преграда по пътя към истината. Но само пламъкът на страстта ще изчисти заблудите и ще ги изведе към спасението.
C>
	„Изключително приятно четиво… увлекателна интрига, енергично действие, живи характери, а горещината на страстта определено се покачва на по-високо ниво. Кристина Дод е майстор!“
@	Деби Макомбър
C$
C>
	„Истинска звезда в жанра! Кристина Дод пише силно и страстно — и винаги ми доставя удоволствие!“
@	Кристин Хана
C$
