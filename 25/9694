	Целеустремена жена, която не ще позволи никой да диктува бъдещето й…
	Нора взема съдбата си в свои ръце и решава да избяга. Ала мъжът, когото тя иска да наеме, за да я закриля, желае единствено да я прибере у дома. Нека видим кой ще победи!
	Никой не може да нареди на темпераментна шотландска девойка, за кого да се омъжи! Но страховитият мъж, при когото тя бяга за защита, може да се окаже по-опасен за нейното сърце и по-труден за опитомяване, отколкото който и да е друг годеник!
	За да избегне ужасната съдба на брак с мъж, когото не обича, Нора, племенницата на Елеонор Аквитанска умолява Юън МакАлистър — мъж, който всява страх у баща й и годеника й, да й помогне в търсенето на защита при леля й. Противно на добрата си преценка, Юън се съгласява да отведе Нора далеч от Англия, твърдо решен да я остави в ръцете на брат си. Въпреки миналото, което го измъчва и опасната ситуация, в която се намира Нора, скоро двамата откриват, че са безпомощно привлечени един към друг. Ще се осмелят ли да си навлекат гнева на мощния клан на бащата на Нора, или ще рискуват всичко в името на истинската любов…
