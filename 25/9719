P>
#	Вратата на времето

	Ако с четири една отвориш случайно
	от четири три посочва мотото
	от четири две ще вървят към смъртта
	и един от четирите води надолу.
@	Юлисес Мур
P$
	Три деца. Една мистериозна врата. Една голяма тайна — тайната на Юлисес Мур. Ще посмеете ли да тръгнете на това приключение?
	Семейството на единадесетгодишните близнаци Джейсън и Джулия Кавънант се мести от Лондон във Вила Арго — просторно старо имение, разположено над стръмни скали край морето. Не след дълго близнаците откриват, че новият им дом е пълен с тайни: Кой е Юлисес Мур, ексцентричният и потаен предишен собственик на имението? Дали Нестор, възрастният градинар, е просто чудак, или крие нещо? Какво причинява зловещите светлини и звуци във Вила Арго? Джейсън мисли, че е призракът на Мур, който обитава имението, но според практичната Джулия брат й си въобразява. Тогава близнаците и новият им приятел Рик се натъкват на мистериозна врата, скрита зад стар гардероб. Никой от ключовете в къщата обаче не й пасва. Какво се крие зад вратата? И защо някой се е опитал да я запечата?
	Джейсън, Джулия и Рик са решени да разбулят тайната на всяка цена. Защо не ги придружите и вие в тяхното приключение. Но бъдете предупредени — опасности ще дебнат отвсякъде…
