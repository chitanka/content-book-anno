	Когато разбира, че сестра й е намерена мъртва в мръсна уличка в Дъблин, Мак тръгва за Ирландия, за да търси отговори. Сега иска просто отмъщение. И след всичко, което е разбрала за себе си, може би има силите да го получи.
	За да оцелее Маккайла Лейн трябва да открие Шинсар Дъб 一 древната книга, криеща черна магия, която ще й даде силата да контролира света на хората и света на Фае. Звучи лесно, но не е. Преследвана от убийци 一 и от двата вида, заобиколена от мистериозни хора, на които знае, че не може да вярва, младата жена е разкъсвана между опасни и неустоими мъже 一 способния да подчини на волята си всяка жена принц на Фае, В’лане, и неописуемия Джерико Баронс.
	Векове наред света на хората и света на Фае са съществували заедно. Сега добре пазените стени падат, и единствено Мак стои между тях.


	Карен Мари Монинг е автор на поредиците „Шотландецът“ и „Треска“, продавани в огромни тиражи в много страни. Романите й се появяват в списъка с бестселъри на „Ню Йорк Таймс“ и „Ю Ес Ей Тудей“ и печелят множество награди, включително престижната награда РИТА. Монинг живее в Джорджия и Флорида със съпруга си Нийл и котката пътешественик Лунна сянка.
