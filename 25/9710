	Зловещ престъпник успя да извърши немислимото, като уби известни обитатели на Ада. Може да е невероятно, но не е невъзможно. Сега заплаха грози и Рая…
	Ала Раят не е такъв, какъвто го рекламират!
	Малко население, много правила, бюрокрацията процъфтява, а обитателите си умират от скука. Не! Всъщност те вече са умрели…
	Но ангелите започват да изчезват безследно, оставяйки след себе си само шепа пера…
	Временно управляващият небесните селения архангел Гавраил е в паника, а в Рая полиция няма. Той е принуден да свие криле и да помоли за помощ от Ада.
	Единственият, който има опит в предотвратяването апокалиптични проблеми, е Калашников. Инспекторът от адската полиция е командирован в Рая, за да разкрие мистерията с липсващите ангели. Докато бившият руски офицер се опитва да свикне с убийствената за него обстановка и да прецени що за стока са обитателите на Небесната канцелария, хилядолетен заговор заплашва да разруши равновесието във Вселената.
