	Един магазин. Две сестри. Едно наистина незабравимо лято…
	Ванилов или шоколадов? Ако можеше изборът да бъде наистина толкова лесен…
	Когато Имоджен и Анна наследяват магазина за домашен сладолед на своята баба, никоя от тях дори не подозира предизвикателството, пред което ще се изправят. Нито удоволствието, което ще изпитат, от добре свършената работа. Но дотогава двете сестри трябва да се научат как се печелят клиенти, как да се справят с мръсните номера на конкуренцията и как, за бога, се приготвя сладолед с карамел и морска сол.
	И докато Имоджен приготвя магазина за новия сезон и развива нестандартните си маркетингови идеи, Анна заминава за Италия, където кратък гурме курс трябва да я научи на всички тайни на сладоледеното удоволствие. Дали това ще е достатъчно, за да запази магазина, или непредсказуемото английско време ще им изиграе лоша шега? Едно е сигурно, това лято няма да прилича на никое друго?
