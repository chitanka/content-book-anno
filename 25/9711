	Във времената преди създаването на Изповедниците, когато светът е мрачно и опасно място, а Магьосническата кула в Ейдиндрил е гнездо на интриги и предателства, живее една смела, независима и горда жена — Магда Сеарус. Наскоро изгубила съпруга си, Първия магьосник Баракус, Магда се опитва да разгадае мистерия, която ще помогне на хората да вникнат по-добре във войната за надмощие между двата враждуващи свята — вечните врагове, Доброто и Злото. Дворецът на Изповедниците тепърва ще бъде построен, Мечът на истината току-що е създаден.
	„Първият изповедник“ ще преобърне представата ви за света, който Тери Гудкайнд гради вече повече от 15 години. Ще останете безмълвни пред силата на събития, предопределили създаването на света, познат от поредицата „Мечът на истината“. Ще станете свидетели на саможертва и дръзки дела, случили се хилядолетия преди раждането на Ричард и Калан.
	„Първият изповедник“ е основата на поредицата „Мечът на истината“. Началото на едно величествено приключение.
