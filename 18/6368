C>
	„Първокласен роман, класика в жанра, творба с невероятна красота.“
@	Пат Конрой
C$

	Световният бестселър „Шантарам“ е автобиографичен роман за лудия живот на Грегъри Робъртс.
	Грегъри Дейвид Робъртс е роден в Мелбърн през 1952 г. След разпадането на брака си развива хероинова зависимост, извършва 24 банкови обира с пистолет-играчка и само за 3 месена успява да задигне 38 000 долара. Наричат го „бандита-джентълмен“ заради това, че носи костюми от три части и използва думи като „моля“ и „благодаря“ по време на обирите си. Заловен е и получава 19-годишна присъда, която излежава в затвор с максимална степен на сигурност. Две години по-късно успява да избяга от там посред бял ден и се превръща в най-търсения бандит на Австралия. По-късно се свързва с Бомбайската мафия, за която работи години наред. Действа като контрабандист на злато, валута, фалшиви паспорти, които изнася за Нигерия, Заир, Иран, Мавритания, Шри Ланка и др… Участва във войните на муджахидините в Афганистан срещу Съветския съюз…
		През 1990 г. е заловен окончателно във Франкфурт и е върнат в Австралия за доизлежаване на присъдата си. В затвора Дейвид Робъртс написва романа си „Шантарам“, правата на който продава през 2004 г. на филмовата индустрия за 2 милиона долара в лицето на Джони Деп и Warner Bros и започва да пише сценарий за филма…

C>
	„Не съм имал по-хубави моменти от години. «Шантарам» просто е «1001 нощи» на Новия век. Всеки, който обича да чете, е търсил тази книга през целия си четящ живот.“
@	Джонатан Карол
C$
C>
	„Романът на Дейвид Робъртс «Шантарам» гарантирано ще направи живота ви по-необикновен… Г-н Робъртс е сравняван с кого ли не — от Мелвил до Хемингуей.“
@	The Wall Street Journal
C$
C>
	„Вълнуващо… прочувствено, екранизирано усещане. Сензационно четиво.“
@	Publishers Weekly
C$

	Търсете продължението на „Шантарам“: „Сянката на планината“.