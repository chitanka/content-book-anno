C>
	„Да се чете Нора Робъртс, е като да се пие кафе със стар приятел.“
@	Джанет Еванович
C$
C>
	Нора отново е сътворила удивително интригуваща история, която не можеш да оставиш — историята на една кинолегенда, скандал в малък град и една млада жена, уловена в мрежа от тайни и сенки.
@	Джанет Еванович
C$
	Нора Робъртс не изневерява на традицията си да ни представя силни духом героини. Сила — бивша кинозвезда — е твърдо решена да се отърси от опеката на майка си и да не се поддава на сценичните изкушения. В новото си амплоа на реставратор тя е твърде заета, за да забележи своя съсед Форд Сойър, автор на комикси. Но трудно може да пренебрегне високата му фигура, зелените му очи и несмутимото му чувство за хумор (да не говорим за очарователното му, макар и грозновато куче Спок). Решена да не спазва фамилната традиция за обречени романтични авантюри, Сила се опитва да се съпротивлява твърдо срещу чудатия чар на Форд, но не може да устои на желанието да си позволи поне малко да пофантазира.
C>
	Тази творба запленява с много достойнства, но най-вече с романтичната обстановка в долината Шенандоа и стремежа на героинята към нормален и скромен живот, далеч от суетата на Холивуд, сред уют и идилия. Привлича и чудесно обрисуваният образ на легендарната й баба, напомняща за Мерилин Монро. Поредно доказателство за разказваческите умения на Нора Робъртс.
@	Пъблишърс Уикли
C$
