	Рос Макдоналд (роден 1915 г.) е известен американски автор на детективски романи, често сравнявани от критиката с произведенията на Реймънд Чандлър. В подбраните два романа Лу Арчър — самотният търсач на истината, главен герой на почти всички романи на Макдоналд — успява да разбули тайната около няколко убийства, докато издирва изчезнали ценни предмети. Макдоналд владее чудесно похватите на традиционния криминален жанр. Богатото въображение, съчетано с умението да гради заплетени сюжети и раздирани от противоречия характери, динамичността на действието, което се развива в сложния и променлив свят на Калифорния, лаконичният, обагрен с иронична нотка език нареждат Макдоналд сред най-добрите представители на детективския роман в САЩ.