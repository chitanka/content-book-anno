	Айн Ранд
	(1905–1982)
	Алиса Розенбаум (Айн Ранд), американски философ и писател от руски произход, емигрира през 1925 г. от Съветска Русия в САЩ, където е смятана за „най-влиятелния мислител на XX век“. „Химн“ е вторият й роман, публикуван през 1938 г. В него тя за пръв път излага централните принципи на своята философия: разум, ценности, воля, индивидуализъм.
	„Изворът“ (1943) прави Айн Ранд истински известна. В Съединените щати шедьовърът й „Атлас изправи рамене“ (1957) е втори по популярност след Библията. Книгите на Ранд са преведени на 19 езика и издадени в над 25-милионен тираж.

	„Химн“ е антиутопичен разказ за тотално колективизирано общество, чиято истинска цел е убийството на човешкия дух.
	Това е първата творба на Ранд, в която тя прави ясно разграничение между колективистичните ценности на равенството и братството и продуктивните ценности на постиженията и индивидуализма.
Произтичащите от приемането на колективизма като морална ценност последици са показани с изключителна прозорливост („Химн“ е написан преди известните антиутопии на Оруел).
	Истински блиц-манифест на индивидуализма, който всеки уважаващ себе си, стремящ се към успеха човек трябва да прочете.