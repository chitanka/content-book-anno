	Той бе толкова властен и самоуверен… но можеше да бъде и настойчив, страстен и неописуемо нежен.

	Зашеметяващата красавица Кати се опитва да излекува раните си от миналото, като се посвещава на кариерата си, а многобройните си обожатели държи на разстояние. Но животът й е празен, докато тя среща гордия и загадъчен Рамон, който я дарява с неподозирана любов. Той е всичко, за което една жена мечтае: интелигентен, чувствителен и привлекателен. Мисълта, че ще бъде негова съпруга и майка на децата му, я изпълва с щастие. И все пак Кати се страхува да отдаде сърцето си на този тайнствен мъж с несигурно бъдеще, който не принадлежи към нейния свят.