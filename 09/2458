	Отново с покоряващия чар на мъжете от фамилията Малъри, познати ни от романа „Покорителят“.

	Червенокосата шотландска наследница Розалин Чадуик търси в един бъдещ брак закрила от безскрупулния си братовчед, както и от всеки друг негодник, който би се възползвал от изключителната й красота заради богатството.
	Антъни Малъри е тъкмо от онзи тип мъже, от които я предупреждават да се пази най-много — един безпощаден, неустоимо красив развратник. Чувственият му син поглед обещава всички удоволствия, постижими за човешкото въображение.
	И Розалин се осмелява да обикне точно такъв мъж и да повярва на страстните обещания, които той й нашепва. Да последва чаровната мечта, за да постигне страстните мигове на безпаметно и пълно отдаване…
