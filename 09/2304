	„Дъщерята на генерала“ се появи в Ню Йорк на 16 ноември 1992 година и само след четири месеца този разтърсващ роман вече е и на българския книжен пазар… В Холивуд в момента се снима филм по тази книга, филм, за който вече са похарчени милиони долари…

	„Дума на честта“, „Училище за магии“, „Златният бряг“ са част от романите на Нелсън Демил, отпечатани в тираж над 5 000 000 екземпляра!

	Пол Бренер, детектив във военна част разследва незаконна продажба на муниции, когато му възлагат разследването на изнасилването и убийството на дъщерята на командира на гарнизона. По време на това разследване шокиращи доказателства сочат към престъпление, извършено от скрита страст. В дома на убитата жена, зад безупречната мебелировка и ослепителни униформи е скрита тайна стая, изпълнена със сложни приспособления и специални костюми за секс. Това е място, което говори за един странен, двоен живот, изпълнен с извратен секс и множество потенциални убийци… 