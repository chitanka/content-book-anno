	Срещата с Венсан е променила завинаги обикновения живот на Кейт. Защото той е ревенант. Неговата съдба е да жертва себе си отново и отново, за да спасява невинни хора от смъртта.
	В най-романтичния град — Париж, Кейт и Венсан са изправени пред неочаквани предизвикателства.
	Венсан е готов за пореден път да принесе себе си в жертва, но последствията могат да бъдат фатални. Това принуждава Кейт да се впусне в опасния свят на ревенантите сама, за да открие как да му помогне. И без да съзнава, тя поставя близките си в опасност.
	Кейт издирва пазителите на древната тайна, която ще направи възможна любовта й с Венсан. И би могла да помогне на ревенантите да заличат завинаги своите смъртни врагове — нума.
	Но докато двамата влюбени търсят ключа към тайната, нова заплаха, много по-опасна от нума, надвисва над тях. Кейт се озовава в центъра на древна и жестока война, но не като свидетел, а като цел…

	В трилогията „Ревенант“ Ейми Плъм успява да избяга от „оковите“ на жанра и създава нови, изключително оригинални паранормални герои. Втората книга от поредицата, „Саможертвата“ съчетава романтика и спиращо дъха приключение сред улиците на най-красивия град в света.
