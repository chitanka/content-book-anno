C>
	Великолепна, пристрастяваща сага.
@	Лорън Кейт, автор на бестселъра „Паднали ангели“
C$

	Любов, предопределена от звездите.
	Вражда, започнала в древна Гърция.
	Проклятие, което дори боговете не могат да развалят.

	Как да се опълчиш на СЪДБАТА?
	Хелън Хамилтън е прекарала досегашните си шестнайсет години в опити да скрие колко е различна — нелека задача на такъв малък и закътан остров като Нантъкет. И става все по-трудно. Кошмари за отчаяно пътуване през пустинята карат Хелън да се буди с пресъхнало от жажда гърло, само за да открие чаршафите си съсипани от мръсотия и прах. В училище я преследват халюцинации за три жени, които плачат с кървави сълзи… а когато пътят на Хелън се пресича с този на Лукас Делос, тя няма как да знае, че им е предопределено да изиграят главните роли в трагедия, която Богините на Съдбата настояват да повтарят в течение на историята.
	Когато отключва тайните на произхода си, Хелън осъзнава, че някои митове са повече от измислици. Но дори полубожествените сили не са достатъчни да се опълчат на силите, които едновременно привличат нея и Лукас един към друг — и се опитват да ги разделят.
C>
	„Дебютът на Джоузефин Анджелини е завладяваща история, изпълненa с екшън, драма, и романс, с точно премерена нотка на хумор и трагедия. Съвременната митология никога не е била по-секси!“
@	LA Times
C$