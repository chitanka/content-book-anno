	_Вълнуваща история за смъртоносната схватка между двама братя вампири за сърцето на красиво момиче, което се разкъсва в чувствата си между тях…_

#	От дневника на Елена: 

	Мило дневниче,
	Много момчета ме наричаха най-ангелското момиче на света. Но ако трябва да бъда честна, ще си призная, че за мен те бяха просто трофеи. Никоя от игричките ми с тях не успя да докосне дълбоко сърцето ми… докато не се появи едно много специално момче.
	Името му е Стефан.
	Но се оказа, че той не е такъв, какъвто изглежда. Стефан Салваторе се оказа вампир. Истински вампир.
	Както и по-големият му брат, прекрасният Деймън.
	Едно момиче, замесено с двама вампири… ами, доста е вероятно да се стигне до сериозни неприятности, нали?