	Никой не знае кои са, нито защо избиват невинни!

	В Пенсилвания двама мъже влизат безшумно в претъпкан ресторант. Бавно и методично застрелват шейсет и осем души.
	В Калифорния едно момиче отива на среща с приятелката си и повече не се връща у дома.
	В Монтана покрусеният от мъка федерален агент Уорд се опитва да разбере как точно са загинали родителите му. Намира бележка, скрита в креслото на баща си, а на нея пише „Не сме мъртви“.
	На пръв поглед несвързани, тези три инцидента ще изправят Уорд срещу ИЗБРАНИЦИТЕ. Никой не знае кои са, нито защо избиват невинни.
	Но на всяка цена трябва да бъдат разкрити!