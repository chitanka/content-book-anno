	Патрик Дъфи в екранизацията по романа.

	Даниел Стийл е родена в Ню Йорк. Амбициозната ученичка Даниел с отличие завършва първо училището за приложни изкуства, специалност дизайн, след което и Университета в Ню Йорк. За първи път се омъжва на осемнадесет години за банкера Лазард, който е с десет години по-голям от нея. Тя го съпровожда навсякъде при неговите работни пътешествия между Ню Йорк, Сан Франциско и Париж чак до 1968 г., когато се ражда дъщеря им Беатрикс. Без съгласието на съпруга си Даниел започва работа в Манхатънската служба за връзка с обществеността. Нейният клиент Дж. Картър, издател на „Ladies Home Journal“ открива в нея писателски талант. Затворена пред външния свят, тя написва за три месеца първия си роман — „Going Home“. Даниел напуска своя съпруг Лазард и приема поръчки да пише за противниците на военната служба. Така среща своя втори съпруг, банковия обирджия Д. Зугелдер. Сватба в затворническата килия, постоянни посещения в затвора, две години брак и край.
	Оттук нататък Даниел се посвещава интензивно на писателската дейност. На бял свят излизат нейните първи бестселъри: „Fine Things“, „Passion’s Promise“, „Now and Forever“. Бременна в осмия месец тя се омъжва за трети път за Били Том. През май 1978 г. им се ражда син Николас. Били Том обаче започва да взема наркотици и пропада. Така и този брак приключва набързо. Понастоящем Даниел Стийл е омъжена за Джон Трейн, милионер, който не на последно място е и неин менажер. Съпрузите колекционират стари автомобили, почитатели са на изкуството и често посещават търгове за скъпоценности. Имат пет деца.
	Всички тези бракове, майчинството, всички радости и грижи, през които е преминала в своя живот са непресъхващият извор, от който Даниел Стийл черпи и претворява с авторска дистанция в повече от двадесет романтични произведения от американския живот.