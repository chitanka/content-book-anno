	В Италия отвличанията са нещо обичайно, но само това ли бе накарало милиардера Карло Гранди да премести дъщеря си в Парадайс Сити в САЩ и да я пази зад електрическа ограда и с кучета-убийци? Когато бъдещето ченге Майк Фрост получи работа в охраната на имението, той реши, че най-сетне е намерил на хляба мекото. Ако само знаеше какво го очаква, колкото и да беше як и да обичаше парите, веднага щеше да се изпари с първия възможен самолет. Но не го направи. Вместо това се съгласи да бъде „вътрешен човек“ на един наемен убиец в плана му за отвличане на момичето. Фрост вярваше, че е заложил хитро шансовете си, но Карло Гранди беше на друго мнение…