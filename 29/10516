	Преди 20 години майка й спечели короната. Сега е време принцеса Идлин да открие истинската любов.
	През целия си живот принцеса Идлин е слушала приказки за това как са се срещнали майка й и баща й. И въпреки че винаги е смятала историята им за страшно романтична, никога не е искала тя да се повтори и за нея. Но животът на една принцеса никога не й принадлежи напълно и затова, независимо колко силно и отчаяно се опитва да отложи собствения си избор, той е на път да се случи.
	Идлин не вярва, че ще открие любовта. Но дали пък любовта няма да я открие, въпреки всичко?
