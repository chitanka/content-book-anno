	__Робърт Паркър — доайенът на американския криминален роман__

	Хайди Брадшоу е богата, красива, с много връзки — и се нуждае от помощта на Спенсър. Разделилата се наскоро с поредния си съпруг светска дама наема известния бостънски детектив да я придружава на сватбеното тържество на дъщеря й. Защо? За да й бъде опора. Къде? На частния й остров. Спенсър е съгласен, но само ако му разрешат да заведе и любимата си Сюзан.
	Задачата изглежда на пръв поглед озадачаващо лесна — малко разкършване на раменете като истински бодигард, няколко питиета, безценно време със Сюзан. Но когато на острова пристига Сивия, жесток противник от миналото и безмилостен наемен убиец, Спенсър осъзнава, че става нещо нередно. Неочаквана буря, отвличане и няколко брутални убийства прекъсват сватбената церемония, а Сивия определено е в центъра на случващото се. Но отвличанията със сигурност не са в негов стил и Спенсър започва да си задава въпроси. И да търси отговори, защото мрази неизяснените положения. Още повече, когато става дума за живота на Сюзан. И неговия.
