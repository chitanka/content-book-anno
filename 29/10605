	Гилбърт Кийт Честъртън е британски поет, писател и християнски мислител, останал ненадминат и до днес в серията детективски новели, които пише в златните години на криминалния жанр. В тях постоянен герой е отец Браун — симпатичен и тих свещеник с проницателен поглед и непогрешима интуиция.
	В шестте представени случая отец Браун разплита виртуозни престъпления и разобличава изкусни престъпници с лекотата на детска игра. Изящният стил на Честъртън и характерната духовитост на диалозите в този сборник са истински празник за ценителите на качествената детективска литература.
