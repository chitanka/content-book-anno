	В „Кръвна песен“ Антъни Райън създава свят на религиозни конфликти и безмилостни войни. Сега епичният разказ ни връща към Вейлин Ал Сорна, който е на път да разбере, че от зова на съдбата не можеш да избягаш.
	Вейлин Ал Сорна, воин от Шестия орден, е наричан още Мрачния меч и Убиеца на Надеждата. Той е най-великият воин на своето време и свидетел на най-страшното поражение, понесено от неговия народ. Мечтата на крал Янус за разширяване на Обединеното кралство се е удавила в кръвта на храбри мъже, сражавали се за кауза, родена от една лъжа. Вейлин се прибира у дома с натежало сърце и с твърдото намерение повече да не убива. Благодарният наследник на крал Янус го издига до владетел на кулата на Северните предели — място, където Вейлин да намери мир далеч от интригите на столицата.
	Ала онези, които притежават дарбата на кръвната песен, не са обречени на спокоен живот. Мнозина са загинали във войните на крал Янус, ала и мнозина са оцелели, и сега Вейлин е мишена не само за търсещите отмъщение, а и за онези, които знаят на какво е способен.
C>
	Райън е нов автор на фентъзи, който ще остави своята следа в жанра. Дебютният му роман „Кръвна песен“ определено притежава всичко необходимо — затрогваща история за израстването на едно момче, силни характери и бързо развиващ се сюжет. Ако съдим по първата книга, всички почитатели на фентъзито трябва с трепет да очакват следващите.
@	Майкъл Дж. Съливан
C$
C>
	Просто не можеш да я оставиш… Прочетох я бързо и веднага щом я прочетох, я започнах отначало, защото не можех да се разделя с прекрасната вселена, създадена от автора.
@	Фентъзи Бук Критик
C$
C>
	Райън е включил в романа си всички задължителни характеристики на епичното фентъзи — мрачен свят, древни магии, безмилостни интриги, предателства и кървави битки… Обещаващ дебют.
@	Пъблишърс Уийкли
C$
