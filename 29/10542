	Финалът на трилогията „Кръв от рая“!
	Тя ще отмъсти!
	Доскоро Алисън Секемото се измъчваше от въпроса — „човек или чудовище?“. След смъртта на любимия й Зийк, тя вече знае отговора: Чудовище!
	Али ще прегърне своята студена вампирска страна, за да открие и ликвидира Сарен — вампирът психопат, който е убил Зийк. Но следата е дълга и кървава, а Сарен е оставил много изненади за Али и спътниците й — създателя й Канин и кръвния й брат Чакала. Тя води право към единственото място, което те трябва да защитят на всяка цена — последната зона без вампири на Земята — Едем.
	А Сарен е подготвил един последен, брутален шок за Али.
	В един погубен свят, в който ничий живот не е свещен, а бившите съюзници могат да се обърнат срещу теб за секунди, Али ще изживее най-мрачните си дни. А ако успее, триумфът й ще е краткотраен пред перспективата на вечното оцеляване сама.
C>
	Катнис Евърдийн най-добре да внимава.
@	Huffing tan Post
C$
C>
	Тази книга ме накара да изпитам пълната палитра от емоции. Нямах търпение да я захвана, след като прочетох предната част, но чакането си заслужаваше… Джули Кагава е майстор… Имах очаквания за края на поредицата, но тя ги помете, надминавайки всичко, за което бих могла да мечтая като финал. Невероятна работа!
C$
