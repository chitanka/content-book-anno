	Изабел се подготвя за романтичен уикенд в Париж, но съпругът й не се прибира у дома. Шон не отговаря на обажданията й, а от банката, където работи, очевидно не искат да споделят информация за местонахождението му. За броени часове спокойният и подреден живот на Изабел рухва. На другия ден полицията търси съпруга й за разпит по обвинение в убийство. Скоро след това четиригодишният им син е отвлечен.
	Останала сама сред суматохата на Манхатън, младата жена решително се заема да открие съпруга си и сина си. Подлагайки всичко и всеки на съмнение, тя трябва да разбули мистерията около изчезването на семейството й. Но Изабел дори не подозира, че древният ръкопис, който двамата с Шон откриха в Истанбул, е причина за неприятностите им. Таен символ в него крие ключа към чудовищна конспирация. Кой се страхува истината да бъде разкрита?
