	Нови територии на кървав ужас, неочакван героизъм, опасни религии и спиращо дъха действие!
C>
	„Лаклън не забавя темпото нито за миг в това увлекателно продължение на своята поредица. Той повежда читателите в създаден от неизтощимото му въображение свят, сливащ в едно реалната история, митологията и необикновените съдби на героите.“
@	„Пъблишърс Уикли“
C$
	Викингите обсаждат Париж. Къщите по бреговете на Сена горят, а в катедралата на укрепения остров се води ожесточен спор. Положението е безнадеждно. Викингите искат сестрата на графа, за да пощадят града. Може ли графът да таи амбиции за трона на империята, ако не е готов на всичко, за да спаси поданиците си? Може ли да се смята за мъж, ако не е готов на всичко, за да спаси сестра си? Съвестта го подтиква към едно, държавните интереси — към съвсем друго. Графът и църквата се уповават на жив светец — слепия и сакат Жеан от „Сен Жермен“, да призове Бог на помощ и да ги измъкне от безизходицата. Но викингите имат свои богове. Недалече от бивака им чакат страховити брат и сестра, жреци на Один, които кроят свои планове да отприщят мрак и безумие.
	А в сенките дебне човек вълк.

	М. Д. Лаклън продължава зашеметяващия си епос за луди богове, викинги и митичния Фенрир — вълка, на който е отредено да убие Один, щом настъпи Рагнарок, Залезът на боговете.
