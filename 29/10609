C>
	Никой не може да разказва истории както Сюзън Елизабет Филипс. Нейното уникално умение да съчетава колоритни герои с неповторим хумор ги прави единствени по рода си.
@	Романтик Таймс
C$
	_Какво ще се случи, ако жена, която не разбира абсолютно нищо от спорт, се окаже собственик на професионален отбор по американски футбол?_
	Отраснала без майка, Фийби Съмървил е успяла да превъзмогне травмите от безрадостното си детство и да изгради нов живот сред артистичните среди на Ню Йорк, с което си спечелва неодобрението на тираничния си баща. Затова изненадата й е огромна, когато след смъртта му научава, че освен попечителството над петнайсетгодишната си полусестра Моли временно наследява и любимия му отбор „Чикаго Старс“. Уловката? Фийби ще може да задържи отбора завинаги само ако се класира за финалите. Но тя определено не е подготвена за сблъсъка с главния треньор на отбора — спортист сексист с ограничен ум — който олицетворява всичко, което Фийби презира.
	Дан Кейлбоу, бивш куотърбек с прякор Ледения заради смразяващата липса на съчувствие към противниците си, е известен с избухливия си нрав. Той е повече от недоволен от новия си работодател — сексапилна празноглава кукла, която се меси в неща, от които не разбира, и не прави разлика между футбол и бейзбол. Но Дан ще трябва да даде всичко от себе си, за да може отборът да спечели шампионата, а той самият — сърцето на Фийби…
