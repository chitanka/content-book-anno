	__От автора на „Френски уроци“ и „Добра година“__

	Дани Рот е гордият собственик на фантастична колекция от вина — най-добрите реколти от превъзходните шата на Бордо. По негова покана идва журналист, който да опише съкровищата на избата му. Скоро след това е извършен обир и френските вина изчезват. Рот е съсипан, а полицията е в задънена улица — кражбата е дело на опитни професионалисти, които не са оставили никакви следи. На сцената се появява Сам Левит, бивш корпоративен адвокат, който е винен познавач и специалист по изкусните престъпления. Той е повикан от застрахователната компания на Рот да разследва случая. Следите го отвеждат до великолепните лозя на Бордо, а после и до Прованс. На помощ му се притичва очарователната французойка Софи Кост. Към тях се присъединява и нейният братовчед Филип, журналист в Марсилия, и тримата заедно разкриват извършителите на това находчиво престъпление.
	Увлекателен, вълнуващ и изкусителен за сетивата, романът на Питър Мейл е истинска наслада за ценителите на виното и добрата криминална история.
