	Пенелопе Кийлинг — дъщеря на известен художник, прави равносметка на живота си, спомняйки си миналото — от бохемското детство в Лондон до нещастния си брак по време на войната, когато се омъжва за човек, когото не обича. От него тя ражда три много различни деца — Нанси, Ноел и Оливия, която е нейното „специално дете“.
	Отивайки до Ибиса, за да се срещне с дъщеря си Оливия, Пенелопе се запознава с нейния възлюбен Козмо и дъщеря му — младата и красива Антония. Историята се развива като пъзел между миналото и настоящето. Направена е връзка между любовта на Антония към мистериозния Дейнъс и тази на Пенелопе към елегантен и романтичен мъж, когото тя е обичала, но е загубила през войната. Така възрастната дама намира своя сродна душа в лицето на младото момиче и скоро то се пренася да живее при нея. Пенелопе се превръща в довереник на Антония и й помага да разбере, че може да бъде щастлива само, ако е откровена със своя възлюбен.
	Междувременно възрастната дама се оказва единствена наследничка на картината „Търсачите на миди“, на която тя е изобразена като дете. Картината на баща й бива оценена високо и така Пенелопе печели малко богатство. Това поражда редица раздори в семейството й и всеки разкрива истинското си лице. Очаквала ли е това възрастната жена и на кого и защо тя оставя част от наследството си ще разберете само от романа на Розамунде Пилхер — „Търсачите на миди“.
