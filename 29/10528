	Десет години без един ден са изминали, откакто Оуди Палмър е осъден за кражбата на седем милиона долара, по време на която умират четирима души. Десетилетие по-късно парите все още не са открити. Всеки е убеден, че Оуди знае местонахождението на милионите, всеки смята, че може да го накара да проговори. По лесния или по трудния начин. Годините, прекарани зад решетките, са истински ад, но краят им е близо — само ден остава до изтичането на присъдата.
	В нощта преди освобождаването си Оуди обаче изненадващо бяга от затвора, за да изпълни едно обещание, дадено преди десет години. Сега по петите му са ФБР, единственият му приятел от затвора и шерифът, който го е заловил и прострелял по време на обира. Но Оуди не бяга, за да спаси себе си. Впуснал се е в шеметна надпревара с времето, която не може да спечели… или напротив?
	„На живот и смърт“ е не просто история за бягство от затвора, а спиращ дъха разказ за изтерзан мъж, който държи на думата си и изпълнява обещанията си на всяка цена и въпреки всичко.


	Романът, победил в конкуренция с книгите на Стивън Кинг и Робърт Галбрейт


	„На живот и смърт“ е носител на наградата Златен кинжал — най-престижното отличие в криминалния жанр. Връчва се от Асоциацията на криминалните автори на Великобритания от 1955 г.

C>
	 „На живот и смърт“ е стържещ нервите трилър с душа и сърце — нещо, което така често липсва на недотам добрите криминални и съспенс романи. Не можех да спра да чета и все пак не исках историята на Оуди да свършва. Роуботъм е абсолютен майстор.
@	Стивън Кинг, автор на „Изкуплението Шоушенк“
C$

	Майкъл Роуботъм е сред най-популярните автори на психотрилъри в света. Бившият разследващ журналист е превеждан на 24 езика и е двукратен носител на наградата „Нед Кели“ за криминална книга на годината.
