	Общоизвестно е, че всяко ченге в отпуск открива поне един труп още преди да си разопакова багажа.
	Командир Сам Ваймс от анкх-морпоркската Градска стража отива на почивка в приятната и невинна провинция. Само че на него не може да му се размине просто с един труп в гардероба. По-скоро са купища… и едно старо престъпление, по-ужасно от убийство.
	Той е извън юрисдикцията си, в съвсем небрано лозе, без сандвичи с бекон, сериозно възпрепятстван и изваден от равновесие. Но никога без хъс. Където има престъпление, трябва да има улики, трябва да има преследване и трябва да има наказание.
	Казват, че накрая всички грехове се опрощавали.
	Да, ама не съвсем всички…
C>
	Спомене ли се шеговито фентъзи, Тери Пратчет е първото име, което идва наум… но зад фентъзито той разглежда много реални съвременни въпроси… за живота, вселената и всичко останало.
@	Таймс
C$
C>
	Забавен като Удхаус и остроумен като Уо.
@	Индипендънт
C$
C>
	Сатирично, автентично, фантастично и неустоимо.
@	Дейли мейл
C$
C>
	Тайната на хумористичното фентъзи на Тери Пратчет не е толкова в своеобразието на фантазията, колкото в надеждността на хумора… чист триумфален разкош.
@	Гардиън
C$
