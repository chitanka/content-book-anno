	В Будапеща неочаквано се появява спорен шедьовър на изкуството, смятан за изгубен. Под крайбрежната алея на Брайтън Бийч е открита обезглавена балерина. А руската мафия в Ню Йорк е на път да се сблъска със също толкова безмилостния свят на изкуството…
	Амбициозната млада Мади Блум, която работи за манхатънски хедж фонд, отчаяно се опитва да открие безценна картина на Марсел Дюшан, един от най-влиятелните художници на двайсети век.
	Откриването на обезглавено женско тяло насочва криминалния следовател Алън Пауъл към същата картина — етюд за Étant Donnés на Марсел Дюшан със загадъчно изображение на гола жена без глава. А един руски крадец и убиец, известен като Скита, трябва да открадне картината пръв, за да спаси репутацията си — и живота си.
	Убийствената надпревара е в разгара си. И на първо място е коварно тайно общество, решено да си върне картината поради свои собствени причини — и с всички възможни средства…
