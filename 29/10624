	_Търсете и ще намерите…_
	Тези думи отекват в съзнанието на видния харвардски професор по религиозна символика Робърт Лангдън, когато се свестява в болница, без спомен къде се намира и как се е озовал там. Не може да обясни и произхода на страховития предмет, открит сред вещите му.
	Заплаха за живота ще запрати Лангдън и младата лекарка Сиена Брукс на главоломна гонитба из Флоренция. Единствено познаването на тайни проходи и древни загадки, спотайващи се зад историческата фасада, може да ги спаси от неизвестните им преследвачи.
	Водени само от няколко стиха от мрачния шедьовър на Данте, Лангдън и Сиена трябва да разгадаят серия шифри, скрити дълбоко в някои от най-прочутите творби на Ренесанса — скулптури, картини, сгради — за да открият отговора на загадка, която може би ще им помогне да спасят света от ужасяваща заплаха…
	Разиграващ се на невероятен фон, вдъхновен от една от най-зловещите литературни класики в историята, „Ад“ е най-завладяващият предизвикващ размисъл роман на Дан Браун досега — задъхана надпревара с времето, която ще ви грабне още от първата страница и няма да ви остави до последната.
