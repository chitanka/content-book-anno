	Емили Сейнт Джон Мандел е родена в Британска Колумбия, Канада. Работи за The Millions, онлайн литературно списание, а творбите й са публикувани в различни антологии, включително The Best American Mystery Stories 2013 и Venice Noir. Живее в Ню Йорк със съпруга си. Автор е на три други романа, номинирани за наградата Indie Next.
C>
	„Четвъртият ми роман е за пътуваща шекспирова театрална трупа в Северна Америка след края на света. Той е също така за приятелството, спомените, любовта, славата, привързаността ни към вещите, досадните официални вечери, комиксите и хвърлянето на ножове.“
@	Емили Сейнт Джон Мандел
@@	www.emilymandel.com
C$

#	… защото да оцелееш не е достатъчно…

#	Ден първи:
	Известен актьор играе Крал Лир в Торонто. Същата вечер грузинският грип избухва като неутронна бомба над цялата планета. Според новините загиват над 99 процента от населението.

#	Две седмици по-късно:
	Цивилизацията се срива. Държавите угасват град по град.

#	Двайсет години по-късно:
	Здрач в изменения свят, представление на „Сън в лятна нощ“ на паркинг. Пътуващата симфония обикаля в района на Големите езера, където изнася концерти и поставя Шекспирови пиеси за оцелелите. По това време животът в малките изолирани селища е сравнително спокоен. Но дори сега има причини членовете на Симфонията да ходят въоръжени.

#	Станция Единайсет:
	Като се движи напред-назад във времето — от бляскавите години преди срива, през мъчителния му процес, до по-кротките времена две десетилетия след него — „Станция Единайсет“ разкрива съдбата и мислите на оцелелите и на загиналите, на младите, които едва помнят стария свят и на онези, които не са доживели да видят края му. Вълнуващ, необикновен, дълбоко затрогващ и красиво написан роман, който описва копнежа за нещо повече от простото оцеляване, повдига въпроси за изкуството, славата и връзките с другите хора, с чиято помощ можем да се справим с всичко — дори с края на света.
C>
	Дълбоко меланхолична, красиво написана и прекрасно елегична… Книга, която дълго ще помня и към която ще се връщам.
@	Джордж Р.Р. Мартин
C$
C>
	Хипнотизираща.
@	Booklist
C$
	_Награда „Артър Кларк“_ за най-добър научнофантастичен роман 2015
	Номинации за наградите _PEN/Faulkner Award for Fiction_ и _National Book Award in Fiction_
	В списъка с най-добрите книги на годината на _The Washington Post_, _San Francisco Chronicle_, _Chicago Tribune_, _Buzzfeed_, _Entertainment Weekly_, _Time_, _Milwaukee Journal Sentinel_, _Minnesota Public Radio_, _The Hufhngton Post_, _BookPage_, _Time Out_, _BookRiot_
	Бестселър на _New York Times_
