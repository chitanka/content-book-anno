	Съпругът на Джули Баренсън й оставя два неочаквани подаръка преди ненавременната си смърт — кученце, което да я пази, и обещанието, че винаги ще бди над нея…
	Четири години по-късно 29-годишната Джули се отскубва от скръбта и е емоционално готова да се впусне в търсене на нова връзка. Елегантният Ричард Франклин привлича вниманието й с лешниковите си очи, красивата си усмивка и перфектния си тен. Той се отнася с нея като с принцеса, но Джули постепенно осъзнава, че има чувства към здраво стъпилия на земята Майк Харис — най-добрия приятел на съпруга й.
	Ала съдбата е подготвила още изпитания за младата жена. И вместо да изпита щастието отново, съвсем скоро Джули се оказва в опасност и трябва да се бори за живота си.


	С „Никога не си сама“ Никълъс Спаркс отново ще трогне читателите с емоционална история за силата на вярата и любовта, които могат да ни спасят и в най-критичните моменти.
