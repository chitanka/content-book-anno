	Лора работи в радиологията на малка мейнска болница и е свикнала да вижда сляпата несправедливост на съдбата. Със съпруга й са отчуждени, синът й е в колеж, дъщеря й също се кани да напусне семейното гнездо.
	Лора се чувства самотна, затова приема с готовност възможността да присъства на конференция в Бостън. Там среща мъж, безличен и унил като хотела, в който са настанени. Ричард е 50-годишен застрахователен агент, дошъл по работа в Бостън. Случайна среща ги събира повторно и зад скучната фасада Лора открива една далеч по-сложна и дълбока личност. Също като нея Ричард прави равносметка на живота си и обмисля дали не е дошъл моментът да избере желанията пред отговорностите.
	„Пет дни“ е вълнуваща любовна история, която кара читателя да разсъждава над решенията, определящи живота ни. Увлекателен разказвач както винаги, Кенеди намира най-живите описания за душевното състояние на героите си и за безкрайните противоречия, изпълващи човешкото сърце.


	Дъглас Кенеди е роден през 1955 г. в Ню Йорк. Следва в Дъблин, Ирландия, където след дипломирането си основава театрална трупа, а по-късно е поканен за ръководител на един от най-престижните ирландски театри — „Аби“. Тогава именно започва да пише, а на 28-годишна възраст се отдава изключително само на писателска дейност. През 80-те години излиза романът му „Живот назаем“ и му осигурява постоянно място сред най-продаваните автори на планетата. Книгите на Дъглас Кенеди са преведени на 21 езика, а през 2006 г. той става Кавалер на Ордена за литература и изкуство във Франция, където е извънредно популярен. Има две деца и животът му преминава между Лондон, Париж, Берлин и Уискасет, щата Мейн.
