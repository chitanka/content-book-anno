	_Дори и най-тъмните тайни няма да останат потулени завинаги. Защото най-дълбоките ни страхове ще ги изкарат на светло…_


	Младежът Рогер Ериксон от провинциалното градче Вестерос изчезва безследно. След няколко дни бездействие местната полиция организира претърсване, което приключва със стряскащо откритие — тялото на Рогер е намерено в горското тресавище.
	Случаят е поет от Националния отдел за разследвания на убийства начело с Торкел Хьоглунд. Но в града той изненадващо среща стар познат…
	Себастиан Бергман. Брилянтен криминален психолог, топ експерт по серийни убийци. Всеизвестен женкар. Арогантен и силно недолюбван от колегите си.
	Бергман се е оттеглил от полицията след трагичната загуба на семейството си. Но сега той отчаяно търси достъп до полицейските досиета поради лични мотиви и се съгласява да помогне на разследването. Екипът не е особено ентусиазиран. Ала доказаният професионалист Бергман е незаменим. Защото в малкия град има не една покварена душа…


	„Човекът, който не беше убиец“ е първият роман със Себастиан Бергман в главната роля. Необичайно динамичен, богат на плътни колоритни образи и със силни социални послания, „Човекът, който не беше убиец“ разчупва клишетата в жанра и постига внушителен международен успех. А авторите заемат достойно място в лигата на Ю Несбьо и Стиг Ларшон.
