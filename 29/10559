	Шон Дръмънд, бивш командос и настоящ военен адвокат, е изправен пред най-голямото предизвикателство в кариерата си. Той трябва да разкрие истината за едно наистина шокиращо престъпление. Петима американски войници са обвинени в издевателство и малтретиране на иракски затворници. Снимките, направени от тях самите, попадат в медиите. Избухва международен скандал.
	Кой е тласнал тези млади хора към самото сърце на мрака? Има ли конспирация, която достига до най-високите равнища на властта? Шон Дръмънд съзнава, че битката за разкриване на най-дълбоко пазените тайни на армията може да му коства живота. Но той не е от хората, които се страхуват да се борят за принципите си.
