#	Световен бестселър

	Годината е 2014.
	Световният тероризъм има ново име — Проповедника, загадъчна личност, която разпраща призива си за свещена война чрез интернет. Никой не знае къде се намира. Дори най-верните му следовници не са зървали лицето му. Но думите му не остават нечути и скоро довеждат до първите жертви във Великобритания и САЩ.
	Отговорът на американските тайни служби е операция с кодовото име „Набелязаните“ — списък с международни престъпници, които трябва да бъдат ликвидирани. Без присъда и без въпроси. Проповедника оглавява този списък.
	Смъртоносното начинание е възложено на Издирвача — загадъчен бивш морски пехотинец. Мишената е мистериозният терористичен лидер. Заповедите са прости и ясни — „Идентифицирай, открий, ликвидирай“ — и носят печата на американския президент.
	И ловът започва…
	От Вашингтон до Лондон, през Кабул, Катар и Дубай, чак до адската жега на Джибути и Могадишу, Издирвача преследва жертвата си в най-голямото международно издирване от „Денят на чакала“ насам.
