	Той е бивш куотърбек от отбора на „Чикаго Старс“. Тя се опитва да утвърди детективската си агенция. Първият й възложен случай? Да го следи. Да кажем само, че нещата не потръгват много добре. Всъщност никак добре…
	Пайпър Дъв е жена с мечта — да стане най-добрият частен детектив в Чикаго. Първият й случай е да следи бившия куотърбек на „Чикаго Старс“ Купър Греъм. Проблем? Греъм я забелязва и никак не е очарован.
	Купър Греъм приключва със спортната си кариера, когато е на върха на славата си, и е готов да се посвети изцяло на новото си бизнес начинание — откриването на верига нощни клубове. Впечатлен от ефективността на Пайпър, Куп решава да я наеме да държи под око служителите на новия му луксозен клуб. Но когато започват да се случват поредица от инциденти, застрашаващи живота на бившия спортист, детективката е твърдо решена да го пази и да разкрие кой стои зад нападенията, независимо дали Купър го желае, или не…
	Безпардонна спортна звезда и напориста частна детективка са изправени един срещу друг в този остроумен, свеж и неустоим роман от любимата авторка, оглавяваща класациите на „Ню Йорк Таймс“, спечелила сърцата на читателите с незабравимите си герои и искрящия си и завладяващ хумор.
