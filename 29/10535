	__Една безкрайна оптимистка…__
	Изоставена от съпруга си, Джес е принудена сама да води битка за оцеляване. Тя работи на две места, за да издържа дъщеря си Танзи и сина си Ники. Джес прави всичко по силите си, но парите все не й стигат. И въпреки че е оптимист по природа, понякога се чувства като най-самотния човек на света.
	__+ един отчаян непознат…__
	Ед се намира в труден период от живота си. Заради една глупава грешка той е на път да загуби всичко: работата, състоянието, дома и дори свободата си. Ед е обвинен в злоупотреба с вътрешна информация и заплашен от седем години затвор. Въпреки че се старае да постъпва правилно, той се чувства като пълен неудачник.
	__= една случайна среща…__
	Учителите на Танзи настояват умното момиче да бъде записано в престижно училище. Джес обаче не може да си позволи високата годишна такса. Олимпиада по математика с голяма парична награда е единственият шанс на Танзи. Има само един проблем: състезанието е след пет дни в Шотландия…
	Ед няма намерение да спасява никого, но Джес и децата се изпречват на пътя му. Едно необикновено пътуване от Лондон до Абърдийн ще преобърне живота на всички.
