#	ЛЕГЕНДАРНИЯТ АВТОР НА ИСТОРИЧЕСКИ РОМАНИ
#	БЪРНАРД КОРНУЕЛ СЕ ЗАВРЪЩА НА БЪЛГАРСКИЯ ПАЗАР
#	С НОВА ТВОРБА ЗА ХРАБРОСТ, ИНТРИГИ И ЕПИЧНИ СРАЖЕНИЯ!
C>
	Бърнард Корнуел пише най-добрите бойни сцени, които някога съм чел.
@	Джордж Р. Р. Мартин
C$
C>
	Пленяваща! Отчаяната, героична борба на Алфред Велики срещу привидно непобедимите викинги.
@	Wall Street Journal
C$
C>
	Дяволски добър разказвач!
@	Publishers Weekly
C$

	Викингите, които досега са се ограничавали само с грабеж, връхлитат Британските острови, водени от синовете на легендарния Рагнар Лотброк.
	Настъпва време на жестока безмилостна война, когато датчани се изправят срещу саксонци, когато старите богове се опълчват на Христос, когато се раждат герои и съдбата на едно кралство лежи на острието на меча.
	Утред, син на саксонски благородник, е пленен и отгледан от викингите. Приема тяхната вяра и израства според техните обичаи. Сега трябва да намери своето място и да си извоюва име в един разкъсван от война свят, където интригите и предателствата са ежедневие.
	Едно след друго всички саксонски кралства падат пред напора на нашествениците. Всички освен едно — Уесекс.
	Последното кралство, което може да се опълчи на скандинавците.
