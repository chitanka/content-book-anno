	Алфонс Доде е известен френски писател. Той се е родил през 1840 година в семейството на провинциален фабрикант.
	Доде обръща внимание на читателите още с първото си значително произведение „Писма от моята мелница“, издадени в 1869 година. В тях той изобразява бита на Прованс. Част от тези „писма“ са подбрани в „Козичката на господин Сеген“, които издателство „Народна младеж“ пуска като номер на своята поредица „Пчелица“.
	Доде написва последователно книгите „Малчуган“, „Фромон младши и Рислер старши“, „Набоб“, „Жак“. В романите си: „Евангелистка“, „Сафо“, „Безсмъртният“ той подлага на критика буржоазната демокрация.
	Доде е автор и на известните романи: „Удивителните приключения на Тартарен Тарасконски“, „Тартарен в Алпите“, „Порт Тараскон“. В тях е пресъздал типичния образ на френския дребен буржоа.
	Творчеството на Алфонс Доде е ценно с елементите на критичен реализъм, обаче критиката на автора не засяга основите на капиталистическото общество.
