	Божествено чудо или смъртоносна конспирация?

	Папа Григорий XVII, прикован към инвалидна количка от години, провежда тържествена литургия във Ватиканската базилика, когато през портите на храма влиза странник. Неугледният мъж се промушва през тълпата и съвсем спокойно се отправя към олтара. Застава пред сакатия папа и му заповядва да стане на крака.
	Светият отец изпълнява нареждането и за пръв път в живота си се изправя сам.
	Новината за чудото се разпространява из целия свят със скоростта на светлината. Всеки се пита: „Кой е този странник?“.
	Следва поредица от необясними събития, а чудесата продължават да се случват: група слепи деца внезапно проглеждат, споминалата се дъщеря на известен филмов режисьор възкръсва. Кой стои зад всичко това?
	Подозирайки, че става въпрос за голяма конспирация, журналистът Александър Трекио е твърдо решен да разбере. Но онова, което е на път да разкрие, може да разклати света из основи…

	Вълнуващ трилър с невероятно темпо и поразителни обрати в духа на романите на Дан Браун и Саймън Тойн.
