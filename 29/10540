	Алисън (Али) Секемото живее и оцелява в Покрайнините — външният град около цитаделата в един от големите вампирски градове. Всеки ден води битки да намери храна, а нощем трябва да внимава, за да не стане поредната изчезнала. Защото Алисън е _Нерегистрирана_. Не е собственост на нито един Господар.
	Но свободата си има цена — вечно да се криеш и вечно да си гладен. Единствено безкрайната омраза към кръвопийците й дава сили да продължава ден след ден. До нощта, в която Али е нападната и разкъсана до смърт от Бесните. На прага на смъртта й е предложен невъзможен избор — да умре веднага като човек или да се превърне в едно от чудовищата, които толкова ненавижда. Изправена пред вечния живот, Али трябва да научи всичко за новата си същност и най-главното правило: „Не може да се устои на Глада!“
	Преследвана от вампирите на противников клан, Али е принудена да напусне града и да започне своето несигурно пътешествие към неизвестното. Скоро попада на малка група хора, отправили се към мистичен град, където все още управляват хората и където може би се крие лекарството, което ще спаси човешката раса. Пътувайки с тях, Али трябва да успее да мине за човек нещо, което е особено трудно. Заради надигащият се в нея Глад и заради присъствието на Зийк — момчето, което в тези трудни условия не спира да помага на всички без капка егоизъм. Скоро тя ще трябва да реши за какво и заради кого си заслужава да умреш.
	Предстои Али да разбере какво струва да се наруши Закона на Безсмъртните.
C>
	Джули Кагава е направила нещо, което на пръв поглед изглежда невъзможно — написала е вампирска книга, първата от трилогия, която стои свежо в този иначе така претъпкан жанр.
@	Kirkus Reviews
C$
C>
	Катнис Евърдийн е най-добре да внимава, защото вече има истинска конкуренция в лицето на Алисън „Али“ Секемото от „Законът на безсмъртните“ на Джули Кагава.
@	The Huffington Post
C$

	{img:zakonyt_na_bezsmyrtnite_dzhuli_kagava.jpg}
	Джули Кагава е родена в Сакраменто, Калифорния, САЩ. Когато е на 9 г., заедно със семейството й се местят на Хаваите. Там прекарва голяма част от времето си плувайки в океана. Като тийнейджърка любовта й към четенето я подтиква да започне да пише мрачни истории, за да плаши нещастните си учители.
	Джули дълги години работи в книжарници за да се издържа. Проблем обаче се появява, щом управителите започват да я гледат накриво, заради навика й да чете книгите, които иначе трябва да стоят на стелажите за продан. Работи няколко години като треньор на кучета, а след като продава първата си книга се захваща само с писане. С нея изгрява звездата на Джули Кагава.
	Понастоящем писателката с японски произход живее със съпруга си в Кентъки, с една неприятна котка и две кучета.
