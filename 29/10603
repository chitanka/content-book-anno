	За всички, които се влюбиха в „Сянката на вятъра“… „Книга на тайните“ ще запълни празнотата в сърцето ви!


	Саймън Уотсън работи в чезнеща градска библиотека и живее в порутена къща, надвиснала от скалистия бряг над морските вълни. Един ден на прага на отрупания си с прашни томове дом младият мъж намира увредена от водата стара книга. В нея открива имената на жени от рода си, удавили се съвсем млади, при това на една и съща дата — 24 юли. Изпълненият с тайни дневник разказва загадъчната история на пътуващ цирк от осемнайсети век и събужда куп въпроси. Тегне ли проклятие над семейството му? Нима сестра му е следващата жертва? Старинната книга постепенно обсебва Саймън, а 24 юли приближава неумолимо…


	Зашеметяващият дебют на Ерика Суайлър пленява сърцето на читателя с калейдоскоп от герои, поетични описания и завладяващ сюжет, уловил духа на две различни епохи.
