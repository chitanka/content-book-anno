	Животът на тексаския рейнджър Крофърд се преобръща, когато съпругата му Бет загива при катастрофа. Докато той се опитва да удави мъката в алкохол, родителите на Бет поемат грижата за петгодишната им дъщеря — Джорджия. Постепенно обаче Крофърд се съвзема и подава молба за попечителство над детето. Съдбата му зависи от решението на младата и красива съдийка Холи. Миг преди да произнесе присъдата, в залата нахлува маскиран мъж, който убива съдебния пристав. Единствено светкавичната реакция на Крофърд спасява живота на Холи.
	Рейнджърът последва нападателя към покрива на съдебната палата, където полицаите го раняват смъртоносно. Оказва се обаче, че истинският виновник все още е на свобода и представлява заплаха за живота на Холи. Крофърд се впуска в преследването му, излагайки на риск шансовете си да получи попечителство над Джорджия.
