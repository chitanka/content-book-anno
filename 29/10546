C>
	Нов, смразяващ кръвта психотрилър в традицията на „Психо“ и „Мълчанието на агнетата“.
C$
	Джеймс Патерсън (р. 1947 г.) държи рекорда на „Гинес“ по брой на първи места в листата за бестселъри на в. „Ню Йорк Таймс“. С първата си книга печели наградата „Едгар“ за най-добър дебютен криминален роман (1976), когато авторът е едва двайсет и седем годишен. Оттогава е написал повече от трийсет криминални романа, сред които над 10 от поредицата с детектива психолог Алекс Крос. През 1997 г. „Парамаунт Пикчърс“ снима изключително успешен филм по „Целуни момичетата“, в който ролята на Алекс Крос се изпълнява от Морган Фрийман. Две други негови книги също са филмирани успешно. Джеймс Патерсън твърди, че иска да бъде „кралят на романите, четящи се на един дъх“. Според почитателите на неговите трилъри той вече е такъв. Книгите му са оглавявали класацията за бестселъри на в. „Ню Йорк Таймс“ над 60 пъти, а общият им тираж в световен мащаб е над 300 милиона екземпляра. Затова никой вече не се наема да го сравнява с други величия в областта на криминалния роман — Патерсън с основание е смятан за несравним феномен.


	Дейвид Елис (р. 1967 г.) е американски автор на бестселъри и адвокат. До момента е написал 13 романа, четири от които в съавторство с Джеймс Патерсън. Първият му роман, „Видимо поле“, е отличен с наградата „Едгар“ за „Най-добър дебют“.


	Еми Докъри, която работи като сътрудник на ФБР, е убедена, че някой е убил сестра й и после е инсценирал пожар, за да прикрие престъплението. Но не може да го докаже, защото в подкрепа на твърдението й няма улики, нито мотив за убийство. Дали скръбта не е помрачила разсъдъка й?
	Въпреки че е отстранена временно от работа, тя решава да проведе собствено разследване. И открива, че през последните години на територията на САЩ при сходни обстоятелства са загинали още 52-ма души.
	Нелепи инциденти или зловещи съвпадения?
	Всички мислят Еми за луда. Но тя вярва, че някъде там, по улиците, броди неизвестен сериен убиец в търсене на нова жертва. Хитър, умен и изобретателен. Невидим и неуловим като сянка.
	Всички смятат Еми за луда. Но тя ще го залови.
	Стига, разбира се, убиецът наистина да съществува.
C>
	Най-стряскащият трилър на Патерсън.
@	Amazon.com
C$
