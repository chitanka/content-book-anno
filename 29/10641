	Между романите на Мориак особено място заема „Змийско кълбо“, създаден през 1932 год., но с нищо не изгубил своята сила на разобличение и своята актуалност.
	В цялата френска литература няма по-силна сатира на буржоазното семейство, основано върху сделка, върху безсрамен пазарлък.
	На пръв поглед „Змийско кълбо“ разкрива историята на суровия и деспотичен Луи, главния герой, който в продължение на 43 години натрупва неприязън и омраза към собственото си семейство, но разгледан в по-голяма дълбочина, романът е страшна одисея на един нещастен, необичан от никого човек, който е съсредоточил цялата си енергия, цялата си нежност и любов, на които би бил способен, ако имаше нравствената сила да устои на изкушенията, предлагани му от презираната и едновременно ухажвана от него класа.
