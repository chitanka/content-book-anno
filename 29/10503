	Трейси Уитни никога не е търсила спокоен живот. Извършила е някои от най-изумителните обири на света. Тя обича опасностите и тръпката, която носят рискът и напрежението на живота извън закона. Но вече й е омръзнало да мами богатите и да им отнема придобитите по нечестен път скъпоценности. Сега единственото, което би осмислило живота й, е бракът й с нейния красив и очарователен съучастник Джеф Стивънс и бъдещото им дете.
	Но трябва да извърши последния си удар. Една неочаквана среща със стар враг връща на бял свят ужасяващи духове от миналото. За пореден път тя установява, че е на ръба и участва в отчаяната игра на руска рулетка. Залогът винаги е висок. Но щом става въпрос за живота и бъдещето й, Трейси е безмилостна. Най-после утрото настъпва. Но то не е бъдещето, за което се е борила…


	Най-популярната и вечна героиня на Сидни Шелдън — Трейси Уитни от „Ако утрото настъпи“ — се завръща. Незабравима поредица, пълна със страст, напрегнатост и неочаквани обрати.

C>
	„Другите писатели на съспенс могат само да дишат праха на Шелдън.“
@	Дейли Телеграф
C$

	Тили Багшоу е световно признат автор на три романа. Самотна майка на седемнайсет, Тили е приета в университета „Кеймбридж“ и взема невръстната си дъщеричка със себе си. Професионалният й успех расте и тя става писател. Като журналист Тили редовно сътрудничи на „Сънди Таймс“, „Дейли Мейл“ и „Ивнинг Стандард“, преди да последва сестра си Луиз и белетристиката да я увлече.
	Първата книга на Тили „Всичко си има цена“ се превърна в незаменимо четиво от двете страни на Атлантика, каквото е и досега. Омъжена е за Робин Найтс, американски бизнесмен и бивш инвеститор. Семейството има двама синове в допълнение към дъщеричката й Сефи.
