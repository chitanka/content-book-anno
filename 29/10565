	_Нещо зло се е разбудило от мрака…_
	Ийви О’Нийл се замесва в поредния скандал в родното провинциално градче и родителите й я изпращат за наказание в Ню Йорк. Но Ийви това и чака. През златните двайсет години на миналия век Ню Йорк кипи от живот, там е раят на тайните джаз-клубове, модните магазини и бляскавите кинозвезди. Точното място за момиче, което мечтае за слава и безгрижни дни.
	Но освен в оживлението на Голямата ябълка. Ийви прекарва времето си и из прашните, тъмни кътчета на странния Музей на окултното, управляван от чичо й Уил. Той изглежда е обсебен от свръхестественото, а племенничката му пази мрачна тайна — дарба, която досега й е носила единствено беди. Не след дълго полицията открива тялото на момиче, белязано с мистериозни символи. Уил и Ийви са извикани да сътрудничат на силите на реда и тя осъзнава, че способностите й са единственият начин да заловят сериен убиец, излязъл на повърхността от черните дебри на миналото.
	Появяват се още жертви и жителите на Ню Йорк са ужасени. Целият град е вперил взор в разследването: ще успее ли Ийви да стигне до истината и какво ще й коства това? Дали мракът няма да я пречупи? А през това време около нея се разгръщат историите на Ясновидците, всеки със своите тайни…


	Носителката на престижната награда „Майкъл Принц“ Либа Брей ни потапя в бурната Епоха на джаза, под чиято бляскава повърхност се крие свръхестествено зло, предвестник на задаваща се буря. Настъпва времето на Ясновидците…
	„Ясновидците“ е обявена за една от най-добрите тийн книги на годината от „Пъблишърс Уикли“. „Къркъс Ривюс“, „Скуул Лайбръри Джърнъл“, влиза в класацията „Топ 10“ за годината на „Амазон“.
