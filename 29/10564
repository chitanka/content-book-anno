	Затвор, корабокрушение, нападение на акула…
	Дали Ив не скача от тигана в огъня, когато един полугол непознат я спасява от бурното море? Капитан Никълъс Скот е разбойник, който не пропуска никоя възможност, независимо дали става дума за богата плячка, или съблазняване на благовъзпитана дама. А той съвсем ясно дава да се разбере, че смята да се възползва от младата корабокрушенка.
	Цялото бъдеще на Ив зависи от доброто й име. Но когато Никълъс отказва да я заведе при бъдещия й жених, а уханните бермудски нощи навяват безброй изкушения, тя не може да устои на съблазните, предлагани от господаря на Дяволския остров…
