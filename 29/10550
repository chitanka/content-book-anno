	Сред всички Аргонавти Зандер е най-опасният. И причината за това не са слуховете, че е безсмъртен, а защото се сражава така, сякаш няма какво да губи. Но той е потомък на легендарния герой Ахил, така че и у него все някъде ще се намери уязвима… пета.
	Демоните стават по-силни и успяват да се промъкнат през ограниченията на Подземния свят. И сега Безсмъртните пазители, както никога преди, са длъжни да защитят и двата свята — своя и този на смъртните.
	Зандер не иска дори да мисли за Калия — лечителката, в която някога беше разпознал своята единствена сродна душа и която го беше отблъснала.
	Но с цялата вечност на безсмъртието пред себе си, той не може да си представи как ще изживее живота си сам и без единствената жена, която го кара да се чувства толкова… жив.
