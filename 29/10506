	Силви и Карл са приятели, откак се помнят. Те винаги играят заедно, гостуват си постоянно вкъщи, разхождат се, мечтаят и градят заедно един вълшебен стъклен свят… На шега се наричат един друг „гаджета“, Силви дори е убедена, че някой ден ще се оженят. Но когато порастват и стават тийнейджъри, нещата неусетно се променят. При една игра на бутилка се пада Карл да целуне Силви, но… той неочаквано отказва. Силви осъзнава, че плановете й за бъдещето може да не се осъществят, но дали ще познае какви са истинските причини, които стоят зад тази промяна?


	„Целувката“ е жив, увлекателен и деликатен разказ за първата любов, първите наранени чувства, за израстването, за осъзнаването на своята личност и какво означава да си различен.
