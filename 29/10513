	Пърл Бък, носителка на Нобелова награда за литература, любимка на поколения жени, оставя след себе си над 40 романа, много разкази, есета и статии, филмови сценарии и театрални пиеси. Романът „Вечното чудо“ е последният й роман и има интересна съдба. Написан през далечната 1973 г. ръкописът на романа е в неизвестност в продължение на 40 години, когато съвсем случайно е намерен. Можем да го приемем като едно от поредните чудеса на живота и последното чудо на една неповторима писателка.


	Запознайте се с Рандолф Колфакс — изключително интелигентен и талантлив млад мъж, чийто стремеж да открие смисъла и целта на битието го отвеждат в Ню Йорк, Англия, Париж и на военна мисия в Корея, която ще промени живота му завинаги. Воден от желанието си да преодолее бремето на своя изумителен интелект и да намери мястото си в често алогичното и инертно общество, Ран се влюбва в красивата и също толкова изключителна Стефани Кунг. Отгледана от баща си — китайски имигрант в Париж — младата жена се чувства отчуждена от обществото заради смесения си американо-китайски произход и се бори с всички сили да преодолее сблъсъка на двете култури в живота си. След дълга раздяла, трепетно очакваната среща на двамата влюбени ги отвежда до финал, който дори Ран, въпреки своя интелект и прозорливост, никога не би могъл да си представи.
