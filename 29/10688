	__От автора на „Една година в Прованс“, „Винена афера“, „Марсилска афера“, „Добра година“ и „Френски уроци“.__

	Милиардерът Франсис Рьобул се наслаждава на гледката от къщата си, когато съзира огромна яхта, чиито пътници са твърде заинтригувани от неговия имот. Собственикът й е Олег Вронски, руски магнат, който няма да се спре пред нищо в стремежа си да се сдобие с дома на Рьобул. И ето че Сам Левит отново е на ход, подкрепян от чаровната Елена Моралес. За да се справят с опасния руснак, трябва да навлязат дълбоко в подземния свят на Корсика и да прибегнат до хитрост, защото залогът е животът на техния приятел. Изпълнена с неочаквани обрати, живописни сцени и, разбира се, завладяващи описания на насладата от храната и виното, „Корсиканска афера“ е еднопосочен билет към удоволствието в провансалски стил.
