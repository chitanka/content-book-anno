	„Кръвта зове кръвта“ — правилото, което управлява света на Алисън Секемото.
	Тя избира немислимото: да умре, за да продължи да живее.
	Прогонена от Едем и отделена от момчето, което се е осмелила да обича, Али ще последва зова на кръвта, за да спаси създателя си Канин от свирепия вампир Сарен.
	Следата отвежда Алисън обратно в родния й Ню Ковингтън. Там тя открива това, което ще промени света завинаги.
	Върлува нова епидемия — остатък от Вируса на червените дробове, унищожил голяма част от човечеството преди няколко поколения. Този път заразата е смъртоносна и за хората, и за вампирите. Единствената надежда за лек може би е скрита в тайните, които таи Канин, но само ако Али успее да го открие навреме.
	Когато безстрашното момче, което е изоставила, отново влиза в живота й, Али е разкъсвана от остатъците на човека в нея и всепоглъщащата я жажда за кръв. Може ли двама толкова различни да изпитват тъй силни чувства един към друг? Това е любов, колкото категорична, толкова и невъзможна.
	Досега Алисън е приемала, че безсмъртието е вечно. Но сега, когато самата Вечност е изложена на риск, а разликите между „човек“ и „чудовище“ все повече се размиват, Али ще се изправи пред избор, какъвто никога не е очаквала, че ще трябва да направи.
