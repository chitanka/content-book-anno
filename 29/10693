	Може ли една дръзка лъжа да доведе до вечна любов? Това ще се опитат да научат една по една героините от поредицата „Порочни лъжи“, всяка — по свой уникален начин…
	Как да си върнеш отчуждения съпруг и да се спасиш от дълга в четири абсолютно непристойни и изненадващо приятни стъпки:
	1. Научи най-интимните тайни на най-умелата куртизанка в Лондон.
	2. Престори се, че самата ти си куртизанка.
	3. Отпътувай за Венеция и открий своя така наречен съпруг.
	4. Съблазни го, без да разкриваш истинската си самоличност, осигури си наследник и — воала! — бъдещето ти е подсигурено!
	Този план изглежда съвсем осъществим — херцогиня Джулия Колтън не е виждала съпруга си от осем години, когато я е изоставил веднага след сватбената церемония. Но ето че нещата се объркват… Бурният флирт прераства във всепоглъщаща страст! Нима съпругът на херцогинята може да се окаже любовта на живота й?
