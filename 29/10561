	Автор на международния бестселър „Където злото властва“.
	Обещаваща млада певица е открита мъртва. Снегът бавно покрива тялото й, върху което мистериозният убиец е оставил… музикална кутия. Мелодията, „затворена“ в механизма на кутийката, звучи познато, но никой не може да каже коя е и кой е нейният автор. Полицията се обръща за съдействие към експерт от музея „Рингве“.
	Когато внезапно изчезва и друго момиче, познато с прекрасното си пеене, полицейският инспектор Уд Сингсакер се опасява от най-лошото. Разнищвайки случая, той открива, че двете престъпления са свързани със стара балада, наречена „Златният мир“ и написана от мистериозен композитор от XVII в. Тази приспивна песен обещава най-сладкия сън за този, който я слуша. И докато времето отминава, изглежда, че неуловимият убиец няма да бъде спрян пред нищо, докато не си осигури тази перфектна приспивна песен.
	Авторът повежда читателя по стръмните пътеки на задъхан трилър, съчетаващ криминална история и мистерия от миналото.


	Норвежкият писател Йорген Бреке (р. 1968) прави литературния си дебют с романа „Където злото властва“, която постига феноменален световен успех, включително и в САЩ. В нея за пръв път се появява Уд Сингсакер, който печели симпатиите на читателя.
	Подобно на Дан Браун и Том Егеланд, Йорген Бреке успява да вплете криминални загадки с исторически тайни.
