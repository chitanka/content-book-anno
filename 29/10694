	Лейди Маги Хокинс е скандален художник и модерна жена. Но може ли да бъде и двете едновременно?
	След дебют, който иска да забрави, Маги губи доброто си име и е принудена да се омъжи набързо, без любов, за много по-възрастен от нея мъж. Десет години по-късно, вече вдовица, младата жена е свободна да прави каквото си пожелае. А желае много неща…
	Всичко върви идеално, докато в живота й не се появява някогашната й голяма любов, мъжът, разбил сърцето й — лорд Саймън Уинчестър. Все още съкрушена от предателството му, Маги няма никакво намерение да позволи на обществото да я пречупи. Всъщност карикатурите на Лемарк са превърнали Саймън в посмешище… Но може и да се окаже, че Маги е сбъркала за всичко, случило се преди години…
