	Той се появява, когато най-малко очакваш. Изниква от нищото и ти прошепва няколко думи, после изчезва. Никой не знае кой е и какво иска. Но срещата с него ще те разтърси и ще преобърне живота ти. Защото непознатият знае тайни — мрачни тайни за твоите близки.
	Адам Прайс е постигнал американската мечта: голяма къща, хубава работа, красива жена и две прекрасни деца. Но дали животът му е толкова перфектен, колкото изглежда? Не и според непознатия, който го заговаря в един бар. „Жена ти те лъже“, казва му той. И когато Адам решава да провери дали е така, целият му свят се срива — Корийн изчезва безследно, а полицията започва да задава тревожни въпроси. Открити са телата на две убити жени и ченгетата смятат, че Корийн е свързана със смъртта им. Възможно ли е съпругата на Адам да е съучастник в убийствата? Или е поредната жертва? И кой, за бога, е непознатият?
C>
	„Майсторски написан трилър, който ще ви завладее от първата страница.“
@	Дейли Експрес
C$
C>
	„Една от най-силните книги на Коубън.“
@	Къркъс
C$
C>
	„Роман, който ще ви държи будни до късно.“
@	Ню Йорк Таймс
C$
