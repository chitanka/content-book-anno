	Лейси Столц е юрист в Комисията по съдийска етика във Флорида. Тя разследва сигнали срещу магистрати. За девет години Лейси се е убедила, че повечето нарушения се дължат на некомпетентност, не на корупция.
	Но един ден в Комисията се обажда адвокат Грег Майърс. Той твърди, че има доказателства срещу „най-корумпирания съдия в историята на американското правораздаване“. Грег е лежал в затвора за измама и сега има само един клиент. Именно този клиент от години следи съдия Клодия Макдоувър. Никой не подозира, че тя взема подкупи от мафията. Със своите присъди Макдоувър е помогнала за построяването на казино в индиански резерват и всеки месец получава дял от приходите му. Грег и неговият анонимен клиент искат да я разобличат и да получат част от милионите й — законът предвижда възнаграждение за държавни служители, разкриващи случаи на корупция. Ето защо адвокатът се обръща към Комисията по съдийска етика. Разследването е възложено на Лейси, която веднага разбира, че то може да стане опасно.
	Едно е да стане опасно. А друго — смъртоносно.
