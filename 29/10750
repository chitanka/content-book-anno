	Питър Мей (р. 1951 г.) е шотландски писател и сценарист. Книгите му се продават в милионни тиражи във Великобритания и по света. Трилогията за остров Луис му носи редица награди за литература в Европа и Америка. Сред отличията, които печели _Човекът от остров Луис_ (книга II от поредицата), са призът на читателите на френския вестник _Телеграм_ и наградата за най-добър шотландски криминален роман на годината (2012).

	Героят от _Черната къща_, детектив Фин Маклауд, се завръща на родния остров в опит да залепи парченцата от разпиляното си минало и да намери душевен покой. Но вместо това неволно бива въвлечен в разследване на ново убийство. Мумифициран труп на човек, убит по особено жесток начин, е изровен от торфените блата на острова.
	Следите отвеждат към Тормод Макдоналд — възрастен фермер с напреднала деменция и баща на бившата любима на Фин, Маршели. Изкусно заплетената мистерия поема по неведоми пътища и стига до спомена за друга една изживяна любов… с неочакван край.
	В криминалния сюжет са вплетени чисто човешките истории на героите в едно почти забравено от Бога кътче от света и точно това прави книгата толкова вълнуваща. Спомени и настоящи страсти, ревност, подозрения и разкаяние — емоционалните тайни на този мрачен остров са по-дълбоки и от торфените му блата, където се крият трупове с минало.
C>
	Описанието на атмосферата на острова е толкова впечатляващо, колкото и сюжетът.
@	Сънди Телеграф
C$
C>
	_Черната къща_ беше изключително добра книга. _Човекът от остров Луис_ е превъзходна книга.
@	Bookqeeks.com
C$
