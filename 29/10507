	В останките на един самолет, замръзнал в ледовете на Монблан, Сюзи Бейкър намира документ, който би могъл да оневини обвиненото й в предателство семейство. Но това откритие привлича вниманието на американските тайни служби. Заедно с очарователната и загадъчна Сюзи, Андрю Стилман, репортер от „Ню Йорк Таймс“, провежда разследване, което единствено може да спаси живота на младата жена. Преследвани, манипулирани, Сюзи и Андрю преминават през опасни изпитания, преди да се докоснат до една от най-добре пазените тайни на нашето време.


	Френският писател Марк Леви (р. 1963 г.) завършва стопанско управление и информатика в Париж, създава първата си кампания още като второкурсник, заминава за САЩ, където регистрира две фирми за компютърна графика, ръководи студио за обработка на компютърни изображения, връща се във Франция и основава компания за архитектура и вътрешен дизайн. След което рязко сменя посоката и се отдава на писане. Става известен още с първия си роман, „Ами ако това беше истина“(2000), който е екранизиран, преведен на 40 езика и от които са продадени 5 милиона екземпляра. Следват още 15 романа, всяка година по един, десетина, от които преведени в България. Прекрасен разказвач, майстор на съспенса и изненадата, Марк Леви е изключително популярен в своята страна и извън нея.
