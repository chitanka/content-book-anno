	Кралят — Божи наместник на земята?
	Не и според фелдмаршал Тамас. Той и неговата барутна кабала подготвят преврат срещу покварената адранска аристокрация. Няма съмнение, че на монархическата алчност трябва да бъде сложен край. Доказателство за това е обединяването на нетипични съюзници, свързвани единствено от идеята за нейното унищожение.
	Но точно тук се крие рискът. Не всички от съзаклятниците на фелдмаршала споделят неговите идеали. Сред тях има хора, които възнамеряват да повалят тираните, за да заемат мястото им. Други сили, извън този кръг, също са достигнали до подобно заключение. Те разсъждават в много по-голям мащаб, а превратът се превръща в удобен повод за осъществяването на техните планове.
	Срещу всички тези явни и тайни врагове Тамас ще може да разчита единствено на барутната си магия, на най-доверените си хора… и на един оттеглил се полицейски инспектор, чийто нюх е далеч от залинял.

	Брайън Маклелан е страстен фентъзи читател и бивш ученик на Брандън Сандърсън. Моментите, през които не твори, той отдава на пекарството, плодовата си градина и електронните игри. Понастоящем Брайън живее заедно със съпругата си в Кливланд, щата Охайо.
	Повече за него можете да откриете на _www.brianmcclellan.com_.
C>
	„Кръвен обет“ е изключително обещаващ дебют. Пистолети, саби и вълшебство — какво друго би могъл да иска човек? Прибавете напрегнато действие, запомнящи се образи, все по-нарастващи залози и оригинална магия… Това е не само най-доброто огнестрелно фентъзи, което съм чел, но и най-забавното.
@	Брент Уийкс
C$
C>
	Тази книга е просто страхотна — удоволствие във всеки един момент. Иновативна магическа система, динамичен сюжет, увлекателен свят. Върховно.
@	Брандън Сандърсън
C$
C>
	Барут и магия: взривоопасно съчетание. „Кръвен обет“ е най-добрата дебютна книга, която съм чел от страшно много време насам.
@	Питър Брет
C$
