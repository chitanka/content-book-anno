	Убиец или жертва?
	Похитител или спасител?
	Огън е разказ за Клейтън Блейздел, за престъпленията срещу него и за неговите престъпления.
	Блейз е мошеник на дребно, докато се запознава с Джордж Рекли. Джордж го „отваря“ на стотици далавери и подхвърля идеята за отвличане на бебето на богаташи. Семейство Джерард, които са въшливи с пари, биха дали милиони, за да спасят последната издънка от фамилното дърво.
	Има само една спънка: когато настъпва моментът за похищението, Джордж — мозъкът на операцията, вече не е между живите.
	Обаче наистина ли е мъртъв?
	Сега Блейз бяга като подгонен див звяр, притиска до гърдите си малкия Джо… и полицията стеснява обръча около него. Похищението, замислено от един изпечен престъпник, се превръща в състезание с времето сред белия ад на мейнските гори.
	Блейз не е обладан от демони, в неговия свят няма плъхове мутанти и призраци. Неговата история е за това, което се случва, когато животът не ти оставя нито един шанс, когато съдбата безмилостно ти нанася удар след удар. Когато си сам в целия свят, изправил се против теб, а единствения път, когато щастието ти се усмихва, усмивката му напомня жестока, ехидна животинска гримаса.
