	На Виктор Кейл и през ум не му е минавало, че Изабела, нежната му свенлива съпруга, ще използва дарбата си да създава имитационни бижута, за да извърши престъпление. Но ето че Иза изчезва безследно… а с нея и великолепните бижута на холандското кралско семейство, заменени с изкусно изработени фалшификати.
	Десет години по-късно, все още наранен от предателството на съпругата си и от факта, че Иза така умело е прикрила истинската си същност, Виктор е изпратен от детективска агенция „Хората на херцога“ в Единбург да разследва тайнственото минало на бъдещата годеница на един богат барон. Той съвсем не очаква, че тази годеница ще се окаже собствената му съпруга — коренно променена, все така съблазнителна, представяща се за вдовица и… убедена, че Виктор е този, който е откраднал диамантите и я е изоставил! Сега двамата трябва да открият истината за това, което се е случило някога, да изправят истинските виновници пред правосъдието и да започнат живота си отново. Но дали неугасналата страст помежду им е достатъчно силна, за да заличи десет години недоверие?
