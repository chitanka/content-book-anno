	Малкият елф Йорш е сам в един мрачен свят, подгизнал от непрестанни унищожителни дъждове, докато не среща жена на име Сайра и ловеца Монсер. Те, заедно с кучето на Сайра, се сближават и поемат заедно на път, макар че хората по принцип се ужасяват от елфи. Необичайната дружина успява да избяга от тъмниците на град Далигар, да се измъкне невредима от среща с два гиганта и един трол, да се изкачи на непристъпната Драконова планина. А там живее последният дракон, с когото съдбата е обвързала Йорш. Защото двамата са част от могъщо пророчество…
	Минават години, малкият Йорш вече не е толкова малък, но от него зависи твърде много — ще се справи ли с предречената му мисия? И ще намери ли спътница в нелекия си живот?


	Книгата „Последният елф“ донесе на авторката си, италианската писателка Силвана де Мари, световна слава и множество престижни награди за детско-юношеска литература в различни страни — Наградата „Андерсен“ на Италия, Литературната награда на Американската библиотечна асоциация в САЩ, Голямата награда за фантастика на Франция, Наградата на Журито на младите читатели в Австрия…
