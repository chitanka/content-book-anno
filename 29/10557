	Безстрашни мъже, чиято преданост е един към друг, към угнетените и към тайното общество, известно като Братството на меча. Мъже, които никога не трябва да се предават на страстите и копнежите на благородните си сърца.
	ДАМА НА ЛЮБОВТА
	Красивата и миролюбива Роуина знае, че Страйдър от Блекмор е воин и като такъв трябва да го избягва. Но нещо гори в очите на този могъщ рицар — нещо, което не е срещала в никой от неговия вид — нежност и желание да обича и да бъде обичан. Въпреки това да влезе в света му би било лудост и противоречи на всеки принцип, на който е подчинила живота си. Затова тя трябва да устои на копнежа си да се озове в прегръдките му.
	МЪЖ НА ВОЙНАТА
	Страйдър е принуден от дълга да се бие за правдата и никога не е чувствал нуждата от дом, докато погледът му не се спира върху изящните лице и тяло на несравнимата Роуина. Заклел се е да не познава любовта и не се осмелява да се поддаде на чувственото й очарование. Но когато са надвиснали предателства и опасности, благородният рицар трябва да бъде героят на нищо неподозиращата лейди, макар че действията му може да му струват честта, сърцето и забранената му мечта за щастие.
