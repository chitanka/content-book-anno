	Максимата „Любовта е лудост“ добива ново, плашещо измерение в епохата на вездесъщите социални мрежи, когато всякакви задръжки падат.
	Джо Голдбърг е интелигентен книгоман, който работи като продавач в манхатънска книжарница. Един ден в книжарницата влиза красива студентка, която копнее да стане писателка. Той мигом решава, че това е момичето на мечтите му. Вече е научил как се казва от кредитната й карта. И понеже в Ню Йорк няма друга Гуиневир Бек, Джо лесно намира Фейсбук страницата й и профила й в Туитър, от които разбира къде живее, къде ходи и какво харесва. Започва да я следи — както онлайн, така и в реалния живот — и скоро е обсебен напълно от нея. Успява да открадне мобилния й телефон и да се добере до паролите й в интернет. Междувременно се среща отново с Гуиневир, уж случайно, и я кани на среща. Понеже знае толкова много за нея, не му е трудно да я впечатли — по всичко изглежда, че двамата са перфектната двойка.
	Но в живота й има и други мъже. Джо използва паролите на Гуиневир, за да трие съобщенията им, и се опитва всячески да неутрализира конкуренцията. А когато усилията му се оказват безуспешни, започва да убива всеки, когото вижда като пречка…


	Американката Каролайн Кепнес започва литературната си кариера с кратки разкази, статии за списания и телевизионни сценарии. „Ти“ е дебютният й роман, по който в момента се снима сериал за телевизионния канал „Шоутайм“. Мнозина го сравняват с „Американски психар“ на Брет Ийстън Елис, с „Мизъри“ на Стивън Кинг и с „Не казвай сбогом“ на Джилиан Флин.

C>
	„Хипнотична и плашеща. Никога не съм чел нещо подобно.“
@	Стивън Кинг
C$
C>
	„Великолепен трилър, който ще ви накара да изтръпнете.“
@	Пийпъл
C$

	Романът е „Трилър на годината“ на Дейли Мейл и „Една от най-добрите книги за 2014“ на сп. „Съспенс“.
