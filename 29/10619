	__Три умни маймунки. Един слисан крадец!__

	Чарли Хауърд не е обикновен автор на криминални романи за ловки крадци и дръзки обири. Самият той е изпечен крадец и нито една ключалка или сейф не може да му се опре.
	Докато се подвизава в Амстердам, с него се свързва тайнствен непознат, известен само като Американеца. Опитва се да наеме Чарли, като му поръчва кражбата на незначителни на пръв поглед фигурки на маймунки. Те трябва да бъдат откраднати от различни места в една и съща нощ. Чарли първо отказва. После размисля. Едва след като открива Американеца полумъртъв, озовава се в затвора, а накрая е отвлечен и пребит, Чарли осъзнава колко скъпо може да му струва грешката, която е направил. А опасни хора си търсят откраднатите маймунки…
