	_Отново с героите на Междузвездни войни…_

	Захвърлени от съдбата сред джунглите на непозната планета, Люк Скайуокър и принцеса Лия се впускат в отчаяна надпревара с имперските щурмоваци в търсене на един скъпоценен камък, който дава тайнствена власт върху _СИЛАТА_.
	Люк Скайуокър предприема опасно пътуване като придружител на принцеса Лия в мисията й на Сиркарпъс за включване нелегалното движение на тази планета в борбата срещу Империята. Но принудително кацане сред блатата на Мимбан променя всичко. Какво ли ги очаква в този мъглив и странен свят?
	А в дебрите на девствените джунгли на планетата лежи скрит Кейбърският кристал — тайнствен камък, който дарява притежателя си с неограничена власт върху Силата и го прави непобедим. Но ако попадне в лоши ръце, кристалът се превръща в смъртоносно оръжие. Затова Люк трябва да намери скъпоценния камък, и то бързо.
	Заедно с верните андроиди — Арту Диту и Сий Трипио — Люк и принцесата тръгват за храма на Помоджема… И попадайки в един напълно чужд свят, дълбоко под повърхността на планетата, се сблъскват отново с най-опасния и могъщ застъпник на тъмната страна на Силата в цялата Галактика.

	_Едно ново, вълнуващо приключение!_
