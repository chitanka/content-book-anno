	Александра Маринина е безспорната руска кримикралица. Авторка е на 33 романа, преведени на 26 езика. Книгите на Маринина са продадени в 35 милиона тираж в цял свят, което я превръща в най-четения и обичан съвременен руски автор. По романите и са заснети няколко телевизионни сериала, спечелили огромна популярност.


	На стълбището на жилищна сграда е намерена мъртва съпругата на богат бизнесмен. От чантата й липсва скъпо колие и случаят изглежда прост — убийство при обир. Оперативният работник Роман Дзюба обаче е на различно мнение. Той смята, че на разследващите им убягва съществен факт, който крие ключа към залавянето на извършителя. Колкото повече информация събира той по случая, толкова по-странни започват да изглеждат обстоятелствата около смъртта на жената.
	Когато колегата на Дзюба е намерен мъртъв в покрайнините на Москва, милицията подозира връзка с разследването. Неопитният, но амбициозен Роман обаче обмисля и друга възможна версия — геймърските състезания, в които е участвал колегата му. И докато всички пренебрегват мнението му, Антон Сташис вижда големия потенциал на младия оперативен работник и се съгласява да го наставлява и по двата случая. Дали между тях има връзка и каква, на Антон и Роман тепърва им предстои да разберат.
