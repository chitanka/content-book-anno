	Двадесет и осем флорина месечно е твърде висока цена за наемник, който да стои между теб и Дивото. Двадесет и осем флорина месечно са абсолютно недостатъчни, когато челюстите на змея щракнат около шлема ти и звярът започне да отпаря главата ти от раменете.
	И ако да се бориш е трудно, то да водиш дружина от мъже, или по-зле — отряд от наемници — срещу хитрите и смъртоносни създания от Дивото е наистина тежко. За да се справиш ти трябват всички възможни предимства на произход, подготовка и дяволски късмет. Червения рицар притежава и трите, има на своя страна младостта и е решен да извлече полза от всичко това.
	Когато го наемат заедно с дружината му, за да пазят игуменката и нейния метох, това е просто поредната работа. Манастирът е богат, монахините са хубави, а чудовището, което ги напада не е нещо, с което да не може да се справи.
	Само дето не е просто работа. Очертава се война…
