	Богата на магия и митология, приключения и опасности, романтика и приятелство и теми, както класически, така и съвременни, „В морските дълбини“, първата книга от „Сага за вода и огън“, е епична приказка, толкова обширна, загадъчна и изкусителна, колкото е и самото море.
P>
	Дъще на Мероу, намери петте.
	Смели са те, надеждата за нашето море.
	Една със сърце, което носи светлината.
	Една, която вижда бъдещето на нещата.

	Една, която още няма вяра,
	затуй не може инак, освен да заблуждава.
	Една с дух силен, непреклонен,
	една, що пее песните на света подводен.

	Заедно намерете талисманите
	на шестимата царували,
	скрити под водите на океаните,
	щом мракът и светлината се налудували.
P$
	Дълбоко в океана, в свят не толкова различен от нашия, живеят морските хора. Тяхното общество се разпростира през морета и води по цялото земно кълбо… Серафина, русалка от Средиземно море, се събужда в сутринта на годежа си. Най-голямата й тревога би трябвало да е да спечели любовта на красивия принц Мади. Въпреки това Сера е преследвана от странни сънища, предсказващи завръщането на древно зло. Мрачните й предчувствия се потвърждават, когато стрелата на наемен убиец отравя майка й. Сега Серафина трябва да се впусне в търсене на господаря на убиеца и да предотврати война между морските народи. Водена единствено от призрачните си сънища, Серафина търси пет други русалки, разпръснати по шестте морета. Заедно те ще създадат неразрушима сестринска връзка и ще разкрият конспирация, заплашваща съществуването на света им.


	Дженифър Донъли е носител на няколко награди за детска литература и книги за възрастни. Автор е на поредицата бестселъри „Чаената роза“, „Зимната роза“ и „Дивата роза“. Първата й книга за младежи — „Северно сияние“, й носи няколко награди, сред които Наградата за книга на „Лос Анджелис Таймс“, британският медал „Карнеги“ и почетната награда „Майкъл Л. Принц“. Втората й книга за младежи, „Революция“, е избрана за „Най-добра книга на 2010“ от Къркъс Ревюс и Скул Лайбръри Джърнъл, а аудиоверсията на книгата получи почетната награда „Одисей“ на Американската библиотечна асоциация. Донъли живее в Хъдсън Вали, Ню Йорк.
	За повече информация посетете jenniferdonnelly.com
