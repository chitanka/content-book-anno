	Наричат го графът-дявол — мошеник, набеден за убиец, израснал из жестоките лондонски улици. Мъжете се страхуват от него, жените го избягват като проклятие. Освен една. Лейди Катрин Мабри рискува повече от репутацията си, сближавайки се с красивия Лусиан Лангдън, но няма друг избор. Би направила всичко, за да предпази тези, които обича — дори да преговаря със сатаната. Тя може да му помогне да получи всичко, което иска. Но това, което желае в замяна, ще застраши живота им. И когато опасността наближава, Катрин открива невероятно страстен мъж, а той — изключително смела жена.


	Лорейн Хийт завършва Университета в Тексас и пише наръчници, комюникета за журналисти и статии, но усещането, че нещо липсва, не я изоставя. След като прочита първия си романтичен роман, не само се запалва по жанра, но и бързо открива какво липсва в произведенията — бунтари, негодници и мошеници. Оттогава пише само за такива. За работата си печели няколко литературни отличия, сред които RITA, HOLT Medallion, както и наградата на Romantic Times.
