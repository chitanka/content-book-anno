#	БАРУТ И КУРШУМИ ЩЕ ПОСОЧАТ ПОБЕДИТЕЛЯ
	В СЯНКАТА НА ИНВАЗИЯ…
	Тамасовото настъпление в Кез претърпява крах: вражеската контраофанзива оставя фелдмаршала отрязан в тила само с частица от войските си, без снабдяване и без надежда за подкрепления. Изправен пред многократно превъзхождащ го противник, преследван от най-елитните вражески части, Тамас ще трябва да преведе хората си през целия кезиански Север и отвъд планините, за да може да защити отечеството си от разгневения бог Крезимир.

	А ЗАПЛАХАТА НАЗРЯВА В САМАТА СЪРЦЕВИНА НА АДРО…
	В столицата Адопещ инспектор Адамат не иска нищо друго освен да спаси съпругата си. За целта трябва да открие леговището на злия лорд Ветас и да се изправи срещу него. Но неизвестните, засягащи тайнствения господар на Ветас, ще отведат инспектора към далеч по-мрачен път.

	НО КОЙ ЩЕ ОГЛАВИ ЩУРМА?
	Тамасовите генерали така и не могат да постигнат единомислие, адранските бригади ежедневно отстъпват под напора на пълчищата на Кез, а Крезимир стръвно преследва главата на хулителя, прострелял го в окото. В отсъствието на Тамас и неговата барутна кабала, смятани за мъртви, младият Таниел Двустрелни няма да може да разчита на ничия подкрепа срещу настъпващия враг.
