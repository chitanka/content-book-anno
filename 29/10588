	Кара Малоун изобщо не прилича на чудовище. Дори напротив — певицата от нощния клуб е красива и чувствена. И само един поглед към нея на детектива от полицейското управление на Атланта Тод Брукс е достатъчен, за да се разколебае увереността му, че тя е престъпница. Нов сериен убиец оставя трупове в хотелски стаи из целия град. Върху жертвите няма никакви видими следи от насилие, но всички са мъже в разцвета на силите си, голи и завързани за леглото. Намерените улики сочат към Кара и тя е единствената, която Тод подозира. Кара знае, че да изпитваш желание към мъж, който те смята за убийца, е равносилно на глупост. И е наясно, че детективът ще се добере до истина, в която трудно ще повярва. Кара принадлежи към „Другите“ и притежава естествена дарба — да съблазнява всички мъже… Всички, освен неустоимия детектив. Но нейният дар се превръща в нейно проклятие, когато някой се опитва да я натопи за серийните убийства, извършени в града…
