	Единствената, която може да помогне на изчезналата Селене, е Анаид, малката й дъщеря. Подобните на лабиринт пътища на тяхното минало отвеждат момичето до пиренейските върхове, но не спират дотам, а продължават към други непознати светове. Става ясно, че Селене е Избраната, която трябва да сложи край на кръвопролитната война между вещерските кланове…
	А залогът е повече от живота или безсмъртието: той е миналото на героите и неясната, но и безкрайна любов, която ги свързва.
	Майте Каранса отново ни повежда през приключения, които не свършват. Анаид изведнъж се оказва без подкрепа от почти никого, освен от няколко най-близки приятели…
	Дали обаче това е достатъчно, за да се пребори с Проклятието на Оди и да се докосне до тайната на живота и сътворението?
C>
	„Войната на вещиците“ е нещо съвсем ново в литературата за тийнейджъри.
	Нейната магия е уникална.
@	La Vanguardia
C$

	Майте Каранса е родена през 1958 г. в Барселона. Следва антропология. Преди да се посвети на писателската дейност, е била преподавателка в гимназиално училище. Публикувала е повече от четиридесет произведения и заслужено получава престижни литературни награди, между които Награда на критиката на Сера д’Ор и Награда на Едебе за детска литература. Романите й са преведени на: английски, френски, немски, датски, португалски, гръцки, словашки и руски език.
