	Чичото на младия магьосник Алтан може и да не е бил най-грижовният на света, но поне му е осигурявал храна и подслон, а след убийството му момчето остава съвсем само в Саликарнас — смъртоносния град на черните елфи, където опасностите дебнат на всяка крачка и зад всеки ъгъл. Сега нещо е по петите на магьосника, зла сила с образа на змия, която няма да се спре пред нищо… и чиято черна мощ няма граници!
	Петата книга от поредицата „Хрониките на Ралмия“ предлага битки, магии и приключения — всичко това, което сте свикнали да очаквате от Александър Драганов, авторът на „Сказания за Ледената планина“, „Черната корона“ и „Звездата на гибелта“.
