	Шепнещ камък е призовал Дърк т’Лариен на Ворлорн и при една любов, която той мисли, че е изгубил. Но Ворлорн не е светът, който Дърк си представя, и Гуен Делвано вече не е жената, която е познавал. Обвързана е с друг мъж и с умираща планета, потънала в сумрак. Гуен се нуждае от защитата на Дърк и той ще направи всичко, за да я спаси. Но всички герои са обкръжени от непроницаемо було на тайнственост и за Дърк става невъзможно да различи съюзници от врагове. В този опасен триъгълник един се е устремил към избавление, друг към мъст, а последният — към жестока безвременна смърт.
C>
	Отлична научна фантастика… Дивият Запад в космическото пространство!
@	Лос Анджелис Таймс
C$
C>
	В тази незабравима космическа опера най-продаваният автор на „Ню Йорк Таймс“ Джордж Р. Р. Мартин представя смразяваща гледка на вечната нощ… мимолетен свят, на който се сблъскват култури, кодекси на честта не съществуват и ловец и жертва често сменят местата си.
	„Смъртта на светлината“ взриви представата ми за това, което би могла да е и би могла да прави фантастиката и какво може да постигне необузданото въображение.
@	Майкъл Чабон
C$
C>
	Галактическият фон е великолепен… Мартин знае как да държи читателя.
@	сп. „Азимов“
C$
C>
	„Джордж Р. Р. Мартин има гласа на поет и ум като стоманен капан.“
@	Олджис Бъдрис
C$
C>
	Винаги очаквам най-доброто от Джордж Р. Р. Мартин и той винаги го поднася.
@	Робърт Джордан
C$
