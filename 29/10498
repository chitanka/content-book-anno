	Сергей Лукяненко е един от най-известните руски писатели фантасти. Автор е на успешните поредици за Патрулите, трилогията за Дълбината, както и на романите „Звездна сянка“, „Чернова“, „Белова“, „Спектър“ и др. Поредицата за Патрулите се радва на милиони почитатели по целия свят и постига известност дори в Холивуд, благодарение на филмите, заснети по нея.

	В далечното бъдеще човечеството е осъществило много свои амбиции и дори смята, че е намерило отговори на най-трудните въпроси. Човешката междузвездна империя се разширява, колониите й процъфтяват, а в основата на обществото са спецовете, генетично изменени хора, които следват своето предназначение.
	За Алекс Романов, пилот-спец, щастието е даденост, защото и той следва генетично зададената си съдба. Лишен е единствено от способността да обича, но в замяна е получил нужните за професията му умения и морални качества.
	След тежък инцидент и една случайна среща на планетата Живачен Донец, Алекс става капитан на космическия кораб „Огледало“, събира странен екипаж и се озовава в центъра на събития, които заплашват не само бъдещето на човечество, но и неговата вяра в програмираното щастие.
