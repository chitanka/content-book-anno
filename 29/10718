	Престъпленията на Кликата са изобличени от електронния Бог, но тя не е победена. Майор Ролистън и последователите му събират сили в колониалните светове, за да завладеят пак Земята.
	Лаланд е система с червено джудже. Единствената годна за живот планета в нея е Лаланд 2. Едната й страна е обърната постоянно към слънцето и гори, а другата е покрита с вечен лед. Сумрачната ивица между двете зони е обитавана от хора, но те живеят дълбоко под земята, за да се пазят от корозивните бури и киселинната атмосфера.
	Някъде там се намира и Цитаделата — тайната база на Черните ескадрони, в която Ролистън прави чудовищни експерименти с нови биотехнологични оръжия.
	За да го спрат, Джейкъб и другарите му трябва да проникнат в сърцето на непристъпната крепост.
	Задача, която изглежда прекалено трудна дори за опитен ветеран като него.
	Трудна, но не и невъзможна.

	_Завладяващото продължение на „Ветеран“ е напрегнат SF трилър, който съчетава твърдата военна фантастика с космическа опера, киберпънк, антиутопия и големи дози черен хумор._

C>
	Ако обичате научна фантастика, не пропускайте Гавин Смит. Той промени правилата на жанра.
@	Стивън Бакстър
C$
C>
	Гавин Смит съживи научната фантастика. Изключителен талант.
@	Питър Ф. Хамилтън
C$
C>
	Малко автори умеят да забавляват така читателите.
@	Сай Фай Нау
C$


	Гавин Смит е роден в Дънди, Шотландия, но в момента живее в Лестър, Англия. Завършил е медийни науки и притежава магистърска степен по средновековна история. В свободното си време обича да пътува, да се гмурка и да тренира бойни изкуства. Написал е девет книги в жанра военна фантастика, три от които в съавторство със Стивън Диас. Дебютният му роман „Ветеран“ е номиниран за наградата „Джон Кембъл“.
