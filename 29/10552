C>
	„Чудесно страховит, зловещо комичен.“
@	Розамънд Лъптън
C$
	Спомняте ли си мистър Хеминг? Същият, който ви разведе преди време из уютния ви дом, който ви предложи удобен финансов пакет и договори цената със собственика, а после ви се обади с добрата новина. Лошата новина е, че след всичките тези години той все още пази ключа от вашия дом.
	_Но това е абсурдно_, смеете се вие. _При стотиците къщи, които е продал, защо ще пази ключа точно от моята?_
	Защото има ключове от всичките.
	Цялото щастие на Уилям Хеминг е събрано в неговото китно зелено градче. Той познава всеки сантиметър от него, чувства се като негов галеник и е готов да го защити на всяка цена — може би не точно със собствения си живот, но вашия би жертвал, ако се наложи.
C>
	„Като сюжет и стил… Фил Хоган напомня на Джон Ъпдайк или на Ричард Йейтс, на онази класическа линия в американската проза, толкова богата на детайли, домашен уют и смъртоносни компромиси.“
@	Sunday Herald
C$


#	За автора
	Фил Хоган е роден в малък индустриален град в Северна Англия, в момента живее в малко градче на юг. Семеен е, баща на четири деца, журналист от двайсет и пет години насам. Автор е на още три романа и на книга със събрани статии за семейния живот.
