	Бащата на лейди Зоуи Кийн настоява да я омъжи за братовчед, когото тя изобщо не познава. Като единствено дете на лорд Оливиер един ден темпераментната Зоуи ще наследи графската титла и имението им в Йоркшър… стига само подозренията за мрачната загадка около собственото й минало да се окажат неоправдани.
	Зоуи възлага на детективската агенция „Мантън Инвестигейшънс“ да намери отговора на този въпрос.
	Тристан Боно е все по-неудовлетворен от изпълнения с приключения живот, който води. Но силата, която го движи, си остава непроменена: стремежът да си отмъсти на своя полубрат виконт Ратмур, който се е опитал да го унищожи. Задачата на Зоуи се оказва тясно преплетена с неговата цел, а пламналата помежду им страст обещава най-прекрасната отплата… 
C>
	От първия до последния ред „Опасна съблазън“ зашеметява читателя с пламенно изкушение, каквото може да предложи само един истински негодник с истински великодушно сърце.
@	„Пъблишърс Уикли“
C$
C>
	„В третата книга от поредицата «Хората на херцога» Сабрина Джефрис отрежда централната роля на детектива Тристан Боно. Повествованието е прекрасно, сюжетът — добре замислен, а любовната история — пламенна. Тази книга със сигурност ще покори сърцата на читателите. Бързият ритъм на разказа е съчетан с многопластови герои, остроумни забележки и двойна загадка — всички елементи на забележителен любовен роман, които само чакат читателите да им се насладят.“
@	„Ар Ти Бук Ривюс“
C$