	Тази книга е дар от чудеса — със сигурност ще ви омагьоса и ще докосне сърцето ви!

	В един старинен шотландски замък Шадоу се озовава в капана на смъртоносна битка с чудовища…
	Месеците от годината са се събрали около огъня да си разказват истории…
	В една странно променена викторианска Англия велик детектив трябва да открие убиеца на личност с кралска кръв…
	Те са яли всичко, което може да се яде. С едно изключение…

	В този шеметен нов сборник с повече от двайсет и пет разказа, включително новела с участието на героя от шедьовъра „Американски богове“ създателят на световни бестселъри Нийл Геймън картографира терена между живота и смъртта, между възприятието и реалността, между мрака и светлината.
	„Чупливи неща“ със сигурност ще омагьоса сетивата ви, ще покори въображението ви и ще докосне сърцето ви. „Чупливи неща“ е дар от чудеса от един от най-самобитните литературни артисти на нашето време.

	Нийл Геймън е любимец на критиката и носител на много награди. Автор е на романите „Американски богове“, „Никога, никъде, никой“, „Звезден прах“, „Коралайн“ и бестселъра №1 на „Ню Йорк Таймс“ — „Момчетата Ананси“, на поредицата от комикси за Пясъчния човек и на сборника с разкази „Дим и огледала“. Освен това е съавтор на „Добри поличби“ с Тери Пратчет. Сред многото спечелени от него награди са „Хюго“, „Небюла“, „Уърлд Фентъзи“, „Локус“ и „Брам Стокър“. Роденият в Англия Нийл Геймън сега живее в Минеаполис, Минесота.
