	Двадесет и една годишната Айви Спелман цял живот бе играла по правилата — бе получавала добри оценки, не се бе забърквала в неприятности и винаги бе отбягвала лошите момчета.
	Но когато се записва за стажант в мултимилиардната фармацевтична компания, неочаквано е заинтригувана от сексапилния и взискателен изпълнителен директор.
	Кълън Шарп е свикнал да получава каквото поиска, а сега тъмните му копнежи са свързани с Айви. Невинният й вид е достатъчен да го докара до ръба и когато тя допуска грешка на работа, той е повече от готов да научи срамежливата стажантка на удоволствията и изкушенията от това да бъдеш лош…
	… както и на наказанията, които вървят с тях.
	Скоро двамата се оказват заключени в игра на мистерии, съблазън и изгарящо желание.