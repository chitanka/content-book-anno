	Изключителният втори трилър на британския майстор Саймън Бекет.

	След преломните събития в Манхам и разкриването на психопата убиец животът на Дейвид Хънтър са променя изцяло. Приел миналото си, за да има бъдеще, той се заема отново с това, което умее най-добре — разследване на убийства.
	Като специалист по въпросите на смъртта, той е търсен в цял свят, а най-новото предизвикателство му отправя живописният остров Руна, близо до Шотландия.
	Факт 1: обгорял труп в изоставена хижа, навярно самоубийство?
	Факт 2: ужасяваща влакова катастрофа, работа на терористи.
	Факт 3: настъпваща чудовищна буря откъсва острова от света.
	След разследването на Дейвид става ясно, че краката и едната ръка на трупа са недокоснати от огъня. Къщата, в която е открит, не е изгоряла, а е леко засегната от пожара. Изводът — убийство.
	Катастрофата се оказва всичко друго, но не и терористичен акт.
	А попаднали в капана на бурята, без комуникация, местните жители разкриват своите мрачни тайни, най-страшната от които е убиец подпалвач, набелязал отдавна жертвите си.
	Броят на загиналите, открити в различни опожарени сгради, расте, а единствено Дейвид Хънтър може да пресече огнената диря и да разкрие истината.

	Учител по испански, барабанист, разследващ журналист — Саймън Бекет е черпил житейски опит от различни сфери на живота, преди да приеме предизвикателството на перото и да нагази в дълбоките води на криминалния трилър. В основата на романите на младия талант са залегнали записките му по време на назначенията му към полицията — акции по залавяне на наркотрафиканти, обискиране на бордеи, престрелки и най-вече времето, прекарано в знаменитата „Ферма за трупове“.
	Така се ражда идеята за нестандартния му герой с интригуващ характер — Дейвид Хънтър, чиито разследвания и разкрития са преведени на 20 езика. 