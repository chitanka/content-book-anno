	Япония, 1691 г., Мияко
	В императорския дворец някой владее до такова съвършенство бойните изкуства, че е постигнал способността да убива с вик. Левият императорски министър е открит мъртъв. 	Причина за смъртта му е среща с поразяващия вик _киай_.
	Самураят Сано Ичиро е изпратен от шогуна да разследва загадките около императорския трон. Естествено, да се намерят улики срещу могъщия убиец е почти невъзможно. Следите водят до няколко заподозрени — кой от кого по-знатни. Оказва се, че в двора на божествения император невинни няма…