	__Япония, 1693 г._
	При пожар в една от постройките на древния храм Зоджо са открити три трупа. Но нито една от жертвите не е загинала от обгаряне или от задушаване с дим. Единственият свидетел и заподозрян за палежа страда от мистериозна амнезия. Съпругата на Сано научава ужасяващи факти за живота в сектата „Черния лотос“ от един избягал монах, но самото бакуфу, военнофеодалното правителство, възпрепятства разкриването на истината. 
	Самураят Сано Ичиро трябва да разбере какви тайни крият игуменката на разследвания манастир, загадъчният доктор садист и една от послушниците, а също така да съумее да съхрани хармонията в брака си.