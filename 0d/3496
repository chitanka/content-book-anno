	__Мавърик е неговото име, покерът е неговата игра.__

	За Брет Мавърик покерът не е хазарт. При хазарта може и да загубиш, а Мавърик няма намерение да губи, скитосвайки из Дивия запад в търсене на приключения. Но когато съдбата го среща с крадливата и очарователна дама Анабел Брансфърд, с картоиграча главорез, наричан Ангела, със страховития шериф Кошър и собственика на казино Комодора, той влиза в една жестока игра без правила. Игра, в която Мавърик се нуждае от патрони в пистолета си така, както от аса в ръката си… игра, която може да бъде разиграна по много начини… а единственият сигурен залог е, че някой ще получи смъртта…