	Предколедно парти. Смях и шампанско. Невинният флирт между архитектката Рия и кандидат-кмета Тайлър завършва със страстна любовна нощ. Два месеца по-късно Рия се явява в кабинета на Тайлър Макензи и му заявява, че е бременна. Тейлър е шокиран. Може би тя иска да го изнудва за пари? Може би е опит на политическите му опоненти да го дискредитират? Но Риа е непреклонна, настоява да се оженят. Двамата сключват сделка, за чиито последствия не подозират…

	Сандра Браун е една от най-популярните авторки на исторически и съвременни любовни романи, спечелили й милиони почитатели в цял свят. С издадените у нас нейни книги: „Копринена паяжина“, „Огледален образ“, „Френска коприна“ и „Да догониш мечтата“ Сандра Браун се превърна в любимка и на българските читатели. Авторката е сред малцината, имали щастието три от романите й да са едновременно хитове в класацията на бестселърите на „Ню Йорк Таймс“. Преди да се отдаде изцяло на писателската си кариера, Сандра Браун е била манекенка, актриса и водеща на телевизионно шоу. Сандра Браун е носителка на наградите „Уелдънбукс“ и „Далтън“.