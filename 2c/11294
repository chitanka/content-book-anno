	В СССР до втората половина на XX век партокрацията държи чекистите в желязна хватка. След смъртта на Сталин неговата изпитана технология на периодични чистки не се прилага — Хрушчов няма време, а Брежнев няма воля. В резултат Андропов, като шеф на КГБ (Комитет за държавна сигурност) бавно, но неумолимо овладява апарата на ЦК на КПСС, болшинството в Политбюро, и е избран за пореден Генерален секретар на КПСС. Следват Черненко и Горбачов с краха на комунизма в Европа и разпада на СССР.
	А каква е връзката на тези събития с интервенцията на СССР в Афганистан (1979–1989)? В основата на пъзела стои огромното количество афганистански наркотици, попаднали като трофей в ръцете на служителите от Външното разузнаване на КГБ. Как се подреждат парчетата на пъзела и как чекистите се превръщат в бизнесмени и олигарси, ще разберете от уникалното разследване на Ерик Форд.
