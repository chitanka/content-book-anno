	Бившият професионален бейзболист Джейк Лонгли категорично отказва да работи в детективската агенция на баща си и предпочита да прекарва времето в бара си на плажа в компанията на красиви момичета. Но старият полицай може да бъде много убедителен и една нощ Джейк се оказва пред дома на богатата Барбара Плъмър с фотоапарат в ръка. Задачата изглежда съвсем проста — няколко снимки, доказващи изневярата, после тлъст хонорар от ревнивия съпруг. Само че точно тази нощ Барбара е убита, и то под носа на Джейк.
	Подпомогнат от новата си приятелка, сценаристката Никол, Джейк започва собствено разследване. То го отвежда до престъпна схема с имоти за милиони долари, ръководена от безмилостен мафиот. А от неговата луксозна яхта човек лесно може да се озове зад борда.


	Супер симпатични герои, заплетен сюжет, страхотно чувство за хумор! „Зад борда“ ще достави истинско удоволствие на почитателите на Робърт Паркър и на всички, които харесват доброто криминале.
