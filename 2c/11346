	Той няма да й позволи да му се изплъзне отново…
	Оливия Таунсенд е в опасност и няма как да се спаси сама. Преследвана от мъж, търсещ изчезнало съкровище, което тя не притежава, Оливия има само две неща, на които може да разчита: дневника на съпруга си, който не трябвало да открива, и мъжа, бил нейна първа и единствена любов.
	Преди десет години загубата му разбива сърцето й, макар тя внимателно да прикрива болката си, но когато той се връща в живота й и се заклева, че този път няма да я изостави, тя не може да не се надява на щастлива развръзка.
	Джеймс Уестън се самообвинява, че е предал Оливия, когато е имала най-голяма нужда от него, и се заклева пред себе си никога повече да не повтори тази своя грешка. За щастие, необикновеният му живот го е подготвил достатъчно добре, за да надхитри злосторника, преследващ Оливия. За нещастие, принудителната им близост застрашава да разкрие тайните на сърцето му… дори онези, които е по-добре да си останат скрити.
