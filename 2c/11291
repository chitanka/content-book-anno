	Потопете се в тъмния свят на буреносни страсти и спиращо дъха действие, където шестима необикновени воини са призвани да защитят расата на вампирите от тяхното пълно унищожение.


	В сенките на нощта в Колдуел, Ню Йорк, бушува ожесточена и смъртоносна война. Последните вампири са безмилостно преследвани и избивани от Обществото на лесърите — организация на лишени от души ловци, които не се спират пред нищо, за да унищожат враговете си. Шестима изключителни воини, най-добрите бойци на вампирите, обединени в Братството на черния кинжал, имат за задача да спасят расата си от гибел.


	__Рейдж__ — братът с най-голям апетит, но и с най-голямо сърце — би трябвало да има съвършен живот. Или най-малкото завидно приятен. Но той не може да разбере и контролира чувството на неудовлетвореност и липса, което го връхлита. А след като преживява смъртоносна травма, той трябва да подреди приоритетите си и заедно със своята обична шелан Мери да се бори за онова, за което и двамата копнеят най-силно… Да имат дете.
C>
	Красотата на тази история направо ме зашемети… „Звярът“ ме накара да се почувствам сякаш съм се прибрала у дома. Всичко е както трябва да бъде и още по-хубаво, отколкото си го спомням. Притежава всичко, което искам от един любовен роман — душа и възпламеняваща страст. Книгата е великолепна и е една от най-затрогващите истории, които съм чела от дълго време насам. Наистина добре свършена работа.
@	Гилти Плежърс Бук Ривюс
C$
