	След дванайсетгодишно търкаляне по затворите един закоравял садист и сексуален маниак е побеснял за отмъщение… Основната набелязана жертва е познатият ни от „Танц в кланицата“ бивш полицай и някогашен алкохолик Матю Скъдър. Но преди да посегне към него, престъпникът си доставя допълнителното перверзно удоволствие с особено мъчителни убийства на още девет души — и с почти сполучлив опит за десето и единадесето…
	За тежкоподвижната машина на правораздаването подвеждането под съдебна отговорност на лудия убиец се оказва непосилно. Скъдър отново и отново трябва да се изправя сам и самотен в равнодушния човешки мравуняк на Ню Йорк, където най-добрият му приятел е гангстер с кървава месарска престилка, най-интимната му приятелка — заможна снобееща проститутка, а най-сигурните му убежища — мърлявите барове и църковните сбирки на Анонимните алкохолици…
C>
	„Днес Америка има един голям автор на криминални романи и той се нарича Лорънс Блок. Единствено той може да се сравни с неподражаемия Джон К. Макдоналд, и само неговият частен детектив Матю Скъдър би могъл да съперничи на незабравимия Травис Макгий.“
@	Стивън Кинг
C$
C>
	„Традицията, започната от Дашиъл Хамет, завършва с Лорънс Блок. Това е блестяща, оголена до нерв проза, в която Блок съперничи на своя учител.“
@	Мартин Круз Смит
C$
C>
	„Блок не е просто добър писател, той е страхотен — има око и ухо както за върховете на живота в Ню Йорк, така и за неговото дъно.“
@	„Лос Анджелис Таймс Бук Ривю“
C$
C>
	„Ето това се казва кримка! Диалогът е мъжки, а темпото, о, темпото е на някаква супербормашина, която разбива тъмните стени на Ню Йорк Сити.“
@	„Пийпълс Магазин“
C$
C>
	„Диалогът на Блок реже ухото като бръснач, размахан по време на поредния скандал в някой от баровете на Манхатън.“
@	„Уошингтън Поуст Бук Уърлд“
C$
C>
	„Писател от класа? Не. Пръв между първокласни. Като Америка.“
@	„Чикаго Сън Таймс“
C$
C>
	„Разгръщаш за първи път някой от блестящите му трилъри и веднага се сепваш: къде, по дяволите, съм зяпал досега? И едва си «захапал» романа му, а вече усещаш, че не ти, а той те е «изгълтал» като обезумяло от глад за читатели животно…“
@	„Пъблишърс Уикли“
C$
C>
	„Лорънс Блок е маг на криминалния пъзел, а романите му са сред първите в класацията на XX век.“
@	Джонатан Келерман
C$
