	Авторът е един от най-прогресивните граждани на Америка от XIX век, а книгата му — едно от най-обичаните и популярни четива на морска тема, редом с творбите на Марк Твен и Херман Мелвил.
	През 1834 г. младият харвардски студент Ричард Дейна се качва на борда на търговския кораб „Пилигрим“, за да плава две години край бреговете на двете Америки и да живее живота на обикновения моряк. В резултат написва „Две години в кубрика“ — вълнуващ дневник, в който честно, красноречиво и проникновено застава на страната на онеправданите „моряци от кубрика“ с определената цел да ангажира вниманието на цялата американска общественост.
