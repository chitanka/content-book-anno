	Преди едно поколение Константин Мадън се доближава до постигането на онова, което никой магьосник преди него не е успял да направи — да върне някого от смъртта. Той също не успява, но все пак открива начин да задържи себе си жив… в тялото на малко момче на име Калъм Хънт.
	Сега Кал е един от най-укоряваните ученици в историята на Магистериума. Смятан за отговорен за опустошителната смърт и постоянно надвисналата заплаха от война, той е затворен и разпитван в Паноптикона. Всеки иска да знае какво е извършил Константин и как е оцелял, но Кал няма идея.
	Едва когато е освободен от затвора, планът на стария магьосник му се разкрива.


	Четвъртата книга от поредицата „Магистериум“ на признатите автори Холи Блек и Касандра Клеър ни отвежда отвъд царството на живите и ни запраща право към смъртоносните опасности.


	Холи Блек и Касандра Клеър се запознават преди десет години на първата официална среща на Холи с читатели. Оттогава двете са добри приятелки и споделят много неща, сред които и любовта си към фентъзи жанра — от мащабната епика „Властелинът на пръстените“ през мрачните истории на Батман в Готъм, та чак до класическите приключения с мечове и магии и филмите от „Междузвездни войни“. С „Магистериум“ те се обединяват, за да създадат своя история за герои и злодеи, за доброто и злото и за величието, което те връхлита независимо дали това ти харесва, или не. Холи е автор на бестселъри и създател на поредицата „Хрониките на Спайдъруик“, носител на награда „Нюбъри“. Каси е автор на хитовите поредици „Реликвите на смъртните“ и „Адски устройства“.
	Това е четвъртата книга от поредицата „Магистериум“ — след „Железният изпит“, „Бронзовият ключ“ и „Медната ръкавица“.
