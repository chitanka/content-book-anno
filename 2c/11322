	Петима опозорени войници… Бивши военни от Специалните части… Една последна мисия… Това са мъжете от Хард Инк.


	Бекет Мърда мрази да се рови в миналото. Но разследването на засадата, която убива половината от отряда му от специалните части и прекратява кариерата му в армията не му оставя голям избор. Точно когато екипът му научава колко могъщи са враговете им, той среща най-голямото усложнение досега — съблазнителната и борбена Катрин Рикси.
	Кат посещава студиото за татуировки на братята си — „Хард Инк“, след тежка раздяла и се озовава пред дулото на пистолета на непознат. Бекет е мускулест и адски секси, но е и възможно най-вбесяващият мъж, когото някога е срещала. Не стига това, ами и братята на Кат са във война с престъпници, които тя разследва в работата си като непоколебим прокурор. Когато се присъединява към борбата, тя попада в полезрението на Бекет… и в обятията му, както и пред мерника на враговете им.
	Сега Бекет и Кат трябва да преодолеят различията си, за да работят заедно, защото единственото нещо, по-сладко от справедливостта, е да откриеш любовта и никога да не я пуснеш.
