	Патриша Макдоналд е израснала в Гринич, Кънектикът. Завършила е колежа Упсала и Бостънския университет. Автор на седем романа, преведени на норвежки, френски, японски, шведски, финландски, немски, испански, руски, гръцки.
	Номинирана за литературната награда „Едгар“, тя се нарежда сред такива майстори на психотрилъра, като Мери Хигинс Кпарк, Стивън Кинг, Робърт Паркър.
	Романите на Патриша Макдоналд с техните смразяващи сюжети поставят на изпитание чувствата, защото карат читателя да се замисли за цената на доверието и на справедливостта, за тъмната страна на любовта и за необходимостта от саможертва. С всяко следващо заглавие авторката утвърждава таланта си и печели нови почитатели.

	Сломена от мъка, Лили Бърдет се опитва да разбере истината за смъртта на дъщеря си и да открие нейния убиец. Но когато попада в мрежата от лъжи, изплетена от най-близките й хора, когато усеща, че губи разсъдъка си и че животът й е изложен на опасност, тя разбира, че за един родител има и по-страшен кошмар от бруталното убийство на детето му.
	Какво дължи една майка на детето си?
	Какво може и трябва да направи тя в името на неговото добро?
