	__Милано в днешна Италия.__ Предстои най-сериозната криза, пред която светът някога се е изправял. Смаяни, хората се питат какво ще правят сега, когато най-голямата мечта на човечеството се е превърнала в кошмар.
	__Бостън, няколко месеца по-рано.__ Най-сложното разследване, което Сайръс О’Мали е водил — специалният агент на ФБР се опитва да разбере защо сериен убиец пробива дупчица в главите на жертвите си след смъртта им.
	__Англия, 1988.__ Алекс Уелър преживява автомобилна катастрофа, в която загиват родителите му. На прага между живота и смъртта момченцето вижда река от светлина, а на другия бряг — баща си, който радостно му маха да отиде при него. Алекс обаче не може да помръдне и изведнъж се озовава обратно в света на живите.
	От този момент Алекс има една цел: да се потопи отново в онова преживяване. Дори ако се наложи да убива.
