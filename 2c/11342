	Умът е особено място, способно да създаде от ада рай и от рая ад!
	Електрическа ограда с бодлива тел обкръжава градчето Уейуърд Пайнс, което се намира и под денонощно наблюдение от снайперисти. Всеки от неговите 461 жители се е събудил тук след някакъв ужасен инцидент. Във всеки дом и на всяко работно място има скрити камери. На жителите им се казва къде да работят, къде да живеят, с кого да живеят. Някои вярват, че са мъртви и са попаднали в отвъдното. Други мислят, че са в експериментален затвор. Всички тайно мечтаят да се махнат, но малцината, които се осмеляват да опитат, ги очаква ужасяваща изненада. Итън Бърк е виждал света отвъд оградата. Той е шерифът и един от малцината, които знаят истината — че Уейуърд Пайнс не е просто градче. И че светът от другата страна на оградата е кошмар, надхвърлящ всякакво въображение.


	Блейк Крауч е автор на над десет книги — трилъри и романи на ужасите, превърнали се в бестселъри. Негови разкази са излизали в множество антологии като „Елъри Куинс Мистери Магазин“, „Алфред Хичкок Мистери Магазин“, „Семетери Данс“ и много други. Много от творбите му, включително поредицата за Уейуърд Пайнс, са превърнати в телевизионни и широкоекранни филми. Блейк живее в Колорадо. Ако искате да научите повече за него, последвайте го в Туитър и Фейсбук или го посетете на www.blakecrouch.com.
