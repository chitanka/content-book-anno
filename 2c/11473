	В тази книга се изследва многостранно и детайлно _относителността_ в различните модуси на реалност-виртуалност. Тя е смислово продължение на _De-cogito. Отмисляне на измисления свят_ (2007).

	Част I. ___Реално и виртуално___
	Част II. ___Езикова относителност___
	Част III. ___Логическа относителност___
	Част IV. ___Понятийна относителност___
	Част V. ___Дескриптивна относителност___

	В тъканта на нашия свят е вплетена неотстранима нереалност. Светът е реален-нереален. Всяко нещо е _„това“_ в отношение към _„онова“_, заедно с друго. Нещата са именувани в различни езици и подреждани в различни култури, с което получават различни смисли. Виртуалните проекции на човешки дейности създават собствен _„свят“_.
	Няма нищо само` по себе си, гарантирано, постоянно и чисто биващо. Има виртуална съставка в нашия свят и в нашето „аз“, с която сме ангажирани като с нещо реално. Тя е инертна, но винаги може да се промени в отворена ситуация, каквато е глобалната. Смяната на позицията открива нови перспективи за съзнаване и живот. Смяната на големи понятия и деления променя очертанията на света.
	В този момент за Запада и за останалия свят е жизненоважно да намерим глобален смисъл за бъдещия живот заедно с всички култури на тази планета и всички форми на живот. Този смисъл надхвърля хилядолетни форми на мислене на Запад и на Изток.

	Авторът, проф. Сергей Герджиков, доктор на Философските науки, преподава Философия на науката и Философия на езика в Софийски университет „Св. Климент Охридски“.
