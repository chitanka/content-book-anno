	Руби никога не е искала да притежава способностите, които едва не й костват живота. А сега трябва да ги използва ежедневно и да влиза в умовете на враговете си по време на опасните мисии, които ръководи. В „Детската лига“ я наричат Водач, но тя знае, че в действителност е нещо друго: Чудовище.
	В тази втора част на поредицата _Тъмна дарба_ Руби се отправя на най-опасната си мисия досега — да достигне до истината за вируса, донесъл смъртта на повечето от децата на Америка и превърнал нея и останалите оцелели в мразени аутсайдери. И сякаш това само по себе си не е достатъчно, ами съдбоносната тайна е скрита във флашка в ръцете на Лиъм Стюарт — момчето, с което някога е виждала бъдещето си… и което сега не може дори да я разпознае.
	Руби е разкъсвана между старите си приятели от една страна и обещанието да служи на Лигата от друга. Ами ако спечелването на войната би означавало да изгуби самата себе си?
