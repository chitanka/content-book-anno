	Когато среща Оливър Пери, Стела няма представа, че той е водещият вокалист на „Хартбрейкърс“.
	А Оливър не знае, че тя е единственото момиче на света, което не харесва музиката му.
	След като сестра й се разболява, Стела Самюълс мисли единствено как да я разсее от мрачните й мисли. Животът й до такава степен се върти около Кара, че тя се отказва да учи в университет, за да бъде до нея. Стела би направила всичко за сестра си — дори да чака на опашка за автограф от „Хартбрейкърс“. И то цели четири часа. Е, поне среща хубаво момче с прекрасни сини очи, докато си купува кафе. Жалко, че няма да го види отново.
	Само че животът й внезапно се превръща в истинска сладникава любовна песен. Защото момчето от кафенето е Оливър Пери — водещият вокалист на „Хартбрейкърс“. И макар че тя нарича музиката му боклук, Оливър й дава телефонния си номер и дори цитира реплики от любимия й филм. О, Господи, какво става с живота й?
	Но как би могла Стела да бъде с Оливър — да се среща с него, да се смее с него и да лудуват с останалите от групата — когато сестра й е болна от рак и може би умира?
C>
	„Направо да припаднеш! Влюбих се в Оливър Пери! Обичам всяка страница от тази книга!“
@	Анна Тод, автор на поредицата „След“
C$
C>
	„Темите в тази книга са универсални. Тя описва с енергия и хумор цялата сложност на живота.“
@	Пъблишърс Уикли
C$
C>
	„Тази книга е истинско лакомство и е идеално четиво за плажа — горчивината само подсилва вкуса на сладостта.“
@	РТ Бук Ривюс
C$
