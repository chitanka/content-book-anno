	Дърк Пит е в Черно море, за да помогне за откриването на корабни останки от времето на Османската империя. Той получава сигнал за бедствие от търговски кораб — „Нападат ни!“. Но когато с колегата си Ал Джордино се озовава на мястото, не открива нищо, освен миризма на сяра и трупове.
	Докато Пит и Ал оглеждат кораба, откъм кърмата се чува експлозия и той започва бързо да потъва, като едва не ги повлича към дъното.
	Колкото повече проучват тайната на кораба с мъртъвците, толкова повече необикновени открития правят:
	• отчаян опит през 1917 г. да се запази богатството и силата на Руската империя и фамилията Романови;
	• изгубен бомбардировач от времето на Студената война със своя смъртоносен товар;
	• блестящ изобретател на безпилотници и неговите неизвестни цели;
	• контрабандисти на ядрени материали, решени на всичко украински сепаратисти, красива агентка от Европол.
	Всичко това ще изправи Пит пред най-голямото предизвикателство в неговата кариера.

	__Трилърът поразява с невероятното си въображение и е ново доказателство, че никой не може да надмине Клайв Къслър!__
