C>
	Сграбчва за гърлото и те отвежда на едно адско пътуване!
@	Фей Келерман
C$
	Специален агент Смоуки Барет преследваше най-опасните същества на планетата — серийните убийци. Тя беше една от най-добрите, умел и безпощаден ловец на чудовища, докато един луд не се зае с нейното семейство.
	Той измъчва и уби съпруга и дъщеря й пред очите й. Обезобрази лицето й. Запрати я в ада. Но тя оцеля.
	Сега Смоуки желае отново да вдигне оръжието си само за да постави студеното му дуло между устните си и да дръпне спусъка.
	Но се появява последен шанс за изкупление.
	Побъркан гений, обявил се за наследник на Джак Изкормвача, започва да избива по жесток начин красиви жени с еротични сайтове в интернет. Запис на издевателството над една от жертвите, някогашната най-добра приятелка на Барет, й е изпратен като ясно предизвикателство.
	През всичките си години във ФБР Смоуки никога не се е изправяла срещу такъв изверг. Той заплашва не само нея, но и всички от екипа й. И трябва да бъде спрян на всяка цена.
C>
	Защото дишаш и ходиш, а и защото злото съществува. Защото космическите зарове са били хвърлени и ти си станал, излишен. Господ или е забравил за теб в този ден, или това е част от Големия му план, сам си избери кое ти харесва повече. Истината е, че лоши неща се случват всеки ден и днес просто е дошъл твоят ред.
C$
