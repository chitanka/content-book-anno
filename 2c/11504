	_Четвъртата книга за Юел_

	Юел не е вече малко момче, станал е на петнайсет, узрял е и възмъжал. Но не е изоставил голямата мечта да пори с кораб морета и океани. Нещо повече — по` решен е от всякога да я преследва, докато я постигне.
	Не се е отказал и от друга мечта — да открие мама Йени и да я попита защо ги е изоставила с татко Самюел. И упоритото издирване дава резултат — Юел получава адреса й.
	След дълги увещания татко Самюел бива склонен да тръгнат за бленувания Стокхолм. А Стокхолм е и началото на пътуването до края на света…
	С последната книга на своята тетралогия за Юел големият шведски писател Хенинг Манкел завършва и книгата на своето детство, преминало в преследването на една голяма мечта. А мечтите се сбъдват за тези, които не им изневеряват и не ги чакат със скръстени ръце…
