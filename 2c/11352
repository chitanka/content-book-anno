	Лунният отлив наближава и светът отново застава на прага на войната…
	На всеки дванайсет години нивото на океана достига до своя най-нисък отлив и мостът Левиатан се издига над вълните, за да свърже Източния и Западния континент в продължение на кратките двайсет и четири месеца.
	Рондийският император, владетелят на Запада, е твърдо решен да сложи ръка и на двата континента и по време на последните два Лунни отлива армията му поема на поход, прекосява моста и изнасилва и разграбва всичко по пътя си през Антиопия.
	Сега следващият Лунен отлив е на път да настъпи. Докато на Запад се събират легиони от бойни магове за Третия поход, на Изток се обявяват свещен шихад. Този път двете цивилизации ще се сблъскат както никога досега.
	А трима най-обикновени души — един провален маг, една наемничка, изменила на господаря си, и едно бедно момиче от пазара ще открият, че стъпките, които предприемат в момента, могат да променят съдбата на цели народи.
	Квартет за Лунните приливи и отливи е един епичен фентъзи разказ за заплетени интриги, предателства и сблъсък на огромни сили, за трогателните избори на сърцето на обикновени хора, които ще разтърсят целия свят.

	Дейвид Хеър израства на Северния остров, Нова Зеландия. След като взема научната си степен по история и класическа филология, започва да пътува надлъж и нашир по света. Живее във Великобритания и Индия и прекарва време в страни от Европа, Югоизточна Азия, в Северна Америка и в Русия, където се отдава на страстта си да изследва древната история, култура и антропология. Опитът му се отразява и в първите му две отличени с награди поредици — тийнейджърската фентъзи поредица _Aotearoa_, чието действие се развива в родната му Нова Зеландия и _The Return of Ravana_ — отново тийн поредица, базираща се на санскритския епос „Рамаяна“.
	„Кръвта на мага“ е първата книга от тетралогията „Квартет за Лунните приливи и отливи“ и първо заглавие на автора във фентъзи литературата за възрастни. Понастоящем Дейвид живее в Уелингтън, Нова Зеландия със съпругата си Кери.
