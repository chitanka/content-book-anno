	ПРЕДИ теб бе тя. СЕГА е мъртва.


	Къщата е архитектурен шедьовър. Минималистичен интериор. Простор и светлина. Перфектното място да изтриеш болката. Да се преродиш. Но има правила. Загадъчният архитект, проектирал жилището, изисква желязна дисциплина и пълен контрол. Въпреки невероятните системи за сигурност този дом не е крепост, той е школа. Изисква, проверява, променя.
	В мига, в който Джейн прекрачва прага на Фолгейт Стрийт 1, тя е покорена от усещането за хармония, което носи къщата, и привлечена от деспотичния й създател. Скоро обаче научава, че миналото на перфектното жилище е белязано с кръв. Ема — момичето, живяло тук преди, умира при неясни обстоятелства. Докато се опитва да разкрие мистерията, Джейн разбира, че общото между нея и Ема не е единствено невероятната външна прилика. И тя като Ема е на прага на ново начало след изживяна трагедия. Сега взема същите решения, доверява се на същите хора и е заплашена от същия край.
	Преплитайки съдбата на две жени в калейдоскоп от болка, измами, смърт и двуличие, „Момичето преди“ е хипнотичен роман в традицията на „Не казвай сбогом“. Книгата е първият психологически трилър на Дж. П. Дилейни — псевдоним на писател, публикувал бестселъри под различни имена.
C>
	Темата за романтичната любов и всичко, свързано с нея, която някога толкова вълнуваше мистър Даркууд, вече го изпълваше с отегчение. Защо влюбените повтарят все едно и също? Не им ли омръзва да си слушат брътвежите?
@	Ийв Отънбърг, „Операта на вдовицата“
C$
C>
	Както всички зависими, и серийните убийци сякаш следват някакъв сценарий и повтарят действията си до степен на вманиаченост.
@	Робърт Д. Кепъл и Уилям Дж. Бърнс, „Серийни убийци“
C$
C>
	Можем да кажем, че подложеният на психоаналитично изследване въобще не си спомня нищо от забравеното и изтласканото, а по-скоро отиграва несъзнаваното в действителността. Той го възпроизвежда не като спомен, а като действие; повтаря го, без, разбира се, да знае, че го повтаря.
@	Зигмунд Фройд, „Припомняне, повторение и преработка“
C$
C>
	Магията на повтарящите се изображения, които се нижат като на филмова лента, наистина е завладяваща. И потвърждава убеждението ми, че през по-голямата част от живота си само гледаме нещата, без да ги виждаме.
@	Анди Уорхол
C$


	„Момичето преди“ е първият психологически трилър на Дж. П. Дилейни, псевдоним на автор на бестселъри, издадени под други имена. Романът е публикуван в тридесет и девет страни и предстои да бъде филмиран под режисурата на носителя на „Оскар“ Рон Хауърд.
