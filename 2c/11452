	__ЗАВРЪЩАНЕ В СВЕТА НА „ПРОСТРАНСТВОТО НА ОТКРОВЕНИЯТА“__

	Танър Мирабел е специалист по охраната и никога не е допускал грешки… до деня, в който поверената му жена е убита по време на атаката, организирана от жадния за мъст Арджънт Рейвич.
	Танър тръгва след него и преследването го отвежда на светлинни години от родния му свят, в Казъм сити, построеното под купол човешко селище на негостоприемната планета Йелоустоун. Но Казъм сити — Градът на бездната вече не е това, което е бил преди, някогашната високотехнологична утопия се е превърнала в тъмен, готически кошмар, жертва на нанотехнологичен вирус, разрушил в еднаква степен и жителите, и сградите. Сега тук господстват задвижвани от пара машини, съмнителни фракции и смъртоносни нови игри. Разчитайки единствено на ума си и на някакво странно оръжие, Танър скъсява разстоянието между Рейвич и себе си.
	Междувременно му се налага да се изправи пред смущаващи го истини за него и за станали преди столетия жестокости, които историята вече почти не помни.
	Елате в Казъм сити и направете зашеметяващо пътуване през дивия свят на Алистър Рейнолдс.
C>
	„Алистър Рейнолдс е име, заслужаващо непрестанно внимание. Смесвайки елементи от Банкс и Гибсън с неповторима оригиналност, той успява да създаде невероятни научнофантастични метафори и правдоподобни герои… Рейнолдс дава отговори на въпроси от съвременната наука, които изглеждат напълно възможни, като при това са забавни и умни.“
@	„Гардиън“
C$
