	__Мъжете ще бъдат тяхната зла орис.__

	Елизабет и Ешли са приятелки от детинство, но дори не подозират, че ще споделят една съдба.
	Мъжете ще бъдат тяхната зла орис.
	За деликатната Елизабет любовта и щастието си остават мираж. Една фатална вечер, в опитите си да се защити, тя убива съпруга си Хенри.
	В този драматичен момент до нея застава Ешли — жизнерадостното ирландско момиче от детските години.
	Ешли се впуска в насладите на луксозния живот, но нощите й стават все по-самотни. Разочарована от съпруга си тя се хвърля в обятията на друг… с молитва за обич.

	Мейв Бинчи е родена в Дъблин. Учи в манастирско училище в Килини. Има научна степен по история и е преподавала в различни училища за девойки. През ваканциите пише статии за пътуванията си. През 1969 г. започва да работи за „Айриш Таймс“. Авторка е на няколко театрални пиеси и телевизионната постановка „С дълбоко съжаление“, спечелила две награди „Джейкъб“, както и наградата за най-добър сценарий на филмовия фестивал в Прага. Написала е три сборника с разкази и бестселъра „Молитва за обич“. Другите й произведения са: „Транспортът в Лондон“, „Отзвуци“, „Метролиния Виктория“, „Централна метролиния“, „Лилавият автобус“, „Кратко лято“, „Дъблин 4“ и „Сребърна сватба“. Последният й роман е „Приятелски кръг“.
	Мейв Бинчи е омъжена за Гордън Снел, писател и радиожурналист. Те имат къщи в Лондон и в Република Ирландия.
