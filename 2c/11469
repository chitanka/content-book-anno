	Красивата Ася Д’Аплиез е на кръстопът в живота си. След смъртта си, любимият Татко Солт й завещава ключ към нейния произход, но нерешителната Ася, свикнала да е в сянката на останалите си сестри, не е сигурна дали иска да разбере откъде произхожда. Колебливата Ася приема покровителството на сестра си Кики и двете заживяват в Лондон. Съдбата я среща обаче със собственика на стара антикварна книжарница в сърцето на града, както и с началото на съвсем нова страница в живота й.
	Сто години по-рано, независимата Флора Макникъл си обещава, че никога няма да се омъжи. Тя е щастлива в дома си в Лейк, живеейки близо до нейния идол Биатрикс Потър. Случайността я води в Лондон, в дома на Алис Кепел. Там Флора е раздвоена между страстна любов и дълга към семейството си, но се озовава като пешка в игра, чиито правила са известни на другите…
	След като Ася научава всичко за невероятното пътешествие на Флора, тя намира сили да излезе от сянката на сестра си и да не отхвърля възможността за една голяма любов. А това прави историята на третата сестра от поредицата „Седемте сестри“ поредния шедьовър на Лусинда Райли.
