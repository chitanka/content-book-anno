	Поредицата „Мъглороден“ от Брандън Сандърсън — автор на бестселъри, достигнали №1 в класацията на „Ню Йорк Таймс“, — разказва една история за обири, наситена с политически интриги и изпълнени с магически изкуства схватки.
	Триста години след събитията от трилогията „Мъглороден“, Скадриал е на ръба на модерността — към каналите се прибавят и железници, по улиците и в домовете на богаташите греят електрически лампи и първите укрепени със стомана небостъргачи се надпреварват да достигнат облаците.
	Когато семейният дълг принуждава Уаксилий Ладриан да изостави Дивите земи и да се завърне в огромния си роден град, където да заеме мястото си като глава на една от благородническите къщи, той не си и представя, че придобитите през двайсетте години в прашната пустош умения за борба с престъпността ще му бъдат от полза в обширния мегаполис. Но скоро установява, че тук даже талантите на един Двуроден — човек, способен да използва както аломантия, така и ферохимия, двата основни вида магия в Скадриал, — няма да му бъдат достатъчни.
	Това оживено и оптимистично, но все още неустойчиво общество е на път да се изправи пред първото изпитание на тероризма и политическите убийства — престъпления, които имат за цел да разбунят духовете на работниците и да предизвикат конфликт между религиите. Уакс, ексцентричният му помощник Уейн и проницателната, красива и млада Мараси — вече официално част от службата на констаблите — трябва да разплетат загадката преди гражданските междуособици да сложат край на разцвета на Скадриал.
