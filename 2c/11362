	Като младо момиче Емилия Карингтън заявява на вбесяващия бъдещ херцог на Пиндар, че е готова да се омъжи за всеки друг мъж, освен за него… но години по-късно с ужас установява, че няма към кого другиго да се обърне.
	Евандър Броуди си има свои причини да приеме дръзкото предложение за брак на Миа, но има едно нещо, което никога няма да даде на своята опърничава съпруга: самия себе си. Вместо това й предлага дяволска сделка: Да прекарва с нея четири нощи в годината. Четири нощи и нито миг повече. И то само когато тя го помоли за тях.
	Но Миа няма да го стори никога.
	Сега Вандър е изправен пред най-голямото предизвикателство в живота си: Да съблазни собствената си съпруга, за да спечели сърцето й. Каквото и да му струва това, тази битка той не може да си позволи да загуби.
