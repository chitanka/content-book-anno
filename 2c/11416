	„Безумно разследване“ е разтърсващ трилър, който се вмъква зад внушителните дъбови врати на адвокатските кантори и луксозните клубове на Чикагския елит, за да хвърли изобличаващ поглед на фирмените дела и убийствата, до които водят те.
	Фармацевтичната компания „Азор“ е заплашена от принудително завземане. Компанията създава лекарства, спасява и удължава човешкия живот. В нея работят талантливи учени, които са изгорили всички мостове зад себе си. Ако „Азор“ напусне бизнеса, ще пострадат много хора, а ако спечели фирмената война, ще загуби само един човек — самозван финансист, сдобил се чрез различни машинации с не една фирма, новобогаташ, който мечтае да си купи място сред висшето общество в Чикаго.
	Докъде ще стигнат бизнес акулите? Кого и как купуват? Готови ли са и да убиват?…
	И кой ще ги спре?
	Играта е безмилостна.
	Мафията застрашително напомня за себе си.
