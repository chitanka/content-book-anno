	Неукротима амбиция е изстреляла Рис Уинтърборн от низините на обществото до завидната позиция на човек с огромно богатство и почти неограничена власт. В бизнеса и извън него Рис си е спечелил страховитата репутация на брутален, хладнокръвен и непреклонен човек, който винаги получава каквото иска. Готов да отвори с ритник вратите на аристократичните салони и да нахлуе като равен в блестящия, но циничен и лицемерен свят на висшето лондонско общество, Рис Уинтърборн избира правилната мишена. Когато погледът му среща свенливата и изтънчена красота на лейди Хелън Рейвънел, хищникът е решен да я покори на всяка цена. А ако може да отнеме девствеността й, за да си осигури брак с нея и аристократична титла в придатък — толкова по-добре…
	Но Хелън има малко общо с предвзетия лондонски бомонд, също както и истинския Рис не е точно неуправляемото чудовище, описвано от салонните сплетни. И докато враговете му заговорничат срещу двамата, упоритото му ухажване събужда интензивна взаимна страст. За да продължат заедно, Хелън трябва да довери на Рис най-тъмната си тайна… Рисковете са немислими, но залогът е огромен.
	И всичко започва с един невъзможен брак…
