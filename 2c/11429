	За тези, които искат да прекарат свободното си време, отпуската или да пътуват в компанията на четиво, което покачва адреналина, библиотека „Роман Експрес“ всеки месец ще предлага на изключително достъпна цена по един нов роман за любителите на кримки, трилъри, фентъзи, романтични истории и разтърсващи лични драми.
	Лоран Боти е млад френски журналист, усвоил прекрасно уроците на най-големите майстори на съспенса.
	„В мъглата“ е първият му роман, но противно на очакванията за дебют съчетава големите традиции на френското крими и на американския трилър.
	По готическите улички на „малко красиво градче“ сатанински заговор тласка една жена към ада.
	В гъстата мъгла броди страхът и един убиец точи нокти. Изчезват деца. Какво крият буржоазните фасади и всемогъщите местни големци?
