	В запустяла къща в Саутхамптън е открит обезобразеният труп на мъж. Няколко часа по-късно изтръгнатото му сърце е изпратено на съпругата и децата му в дома им.
	В изоставена кола извън града е намерен убит мъж, който преди смъртта си очевидно е ползвал услугите на проститутка. На следващия ден окървавеното му сърце е доставено на работното му място.
	Бруталните убийства стават най-горещата новина и скоро медиите подхващат версията за Джак Изкормвача в женски облик. Детектив Хелън Грейс обаче не се наема с такива гръмки предположения, но с екипа й са убедени, че извършителят е жена. Водена от силен гняв, убийцата набелязва привидно почтени семейни мъже, които тайно ползват платени сексуални услуги. Дали това е търсеща отмъщение проститутка? А може би наранена от множество изневери съпруга? Хелън Грейс дори започва да се съмнява, че тази жена реално съществува…
