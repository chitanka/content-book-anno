	„… Насилието винаги е било начин за решаване на проблемите в Америка. Погледнете кой да е полицай, застанал на тротоара в който и да било кът в Америка — ето го най-опасното животно, което някога сте виждали“ — това са думи на автора на книгата.
	Престъпността в Харлем!
	Всичко е толкова безумно и жестоко, че прилича на гротеска, на нереален сън без логика и връзка между причини и следствия. А може би все пак всичко зависи от това дали си черен или бял, къде си роден и колко пари имаш?! За някои хора Харлем е водовъртеж, от който никога няма да се измъкнат — ни убеждава Честър Хаймс с романа си „От любов към Имабел“.
