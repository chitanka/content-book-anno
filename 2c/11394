	__Книгата, която предизвика сленоманията в САЩ.__

	Сленовете — това са мутанти с две сърца и необикновена физическа сила. Твърди се, че са били внедрени сред хората от някой си С. Лен с цел чрез тях да бъдат решени буквално всички човешки проблеми, но това дори не отговаря на истината…
	Междувременно цивилизацията тъне в разруха — компютрите са забравени, атомната енергия трябва да бъде преоткрита, а секретите на космическите полети са известни само на малцина сленове, които са създали свои тайни поселения на Марс. В Центрополис, столицата на упадъчния свят, диктаторът Киър Грей и шефът на неговата тайна полиция Джон Пети са по петите на Джоми Крос, чиито телепатични способности и разум на гений са в състояние да прекроят цялата тая реалност — още повече че Крос съвсем не е като всички останали. Той е слен от друг вид…
