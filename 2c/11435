	Когато правилата на преследването не се спазват…
	Белязан от запазената марка на Джон Лескроарт, най-продавания според в. „Ню Йорк Таймс“ автор романът „Клубът на Хънт“ въвежда един от най-запомнящите се герои в съвременната проза, Уайът Хънт. Богати образи, майсторски ритъм на действието и спиращо дъха напрежение.
	Убит е федерален съдия, който е намерен застрелян в своя дом до мъртвото тяло на любовницата си. Убийството приковава вниманието на Сан Франциско. Отначало инспекторът от отдел „Убийства“, Девин Джул, смята, че става въпрос за съпружеска ревност и гняв. Проведеното от Джул разследване обаче показва, че съдията е имал могъщи врагове, някои от които са готови да го убият, за да му попречат да се меси в делата им.
	Междувременно частният детектив Уайът Хънт, най-добрият приятел на Джул, е запленен от красивата и загадъчна Андреа Паризи. Адвокатка, която неотдавна е станала телевизионна знаменитост в качеството си на коментатор за „Трайъл TV“, тя е обречена на слава и явно очаква работа като телевизионна водеща в национална телевизия в Ню Йорк. Джул обаче открива, че Андреа също е била свързана с жертвата заедно с клиент, който би спечелил много от смъртта на съдията.
	И тогава Андреа внезапно изчезва.
	Тя се превръща в главната заподозряна на Джул. Уайът Хънт смята, че може би е станала жертва на отвличане или, още по-зловещо, на ново убийство. Нещо повече, той вярва, че двамата биха могли да имат бъдеще заедно.
	Докато издирването на Андреа става все по-напрегнато, Хънт събира група приятели и сътрудници, склонни да заобиколят и дори да нарушат правилата, и ги повежда към смразяващ кръвта сблъсък, от който може никой от тях да не се измъкне жив.
