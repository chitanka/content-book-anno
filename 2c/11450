	Глава на жена от варовик, 64 см, изваяна към 1910–1912 от Модиляни. Аукционната къща „Кристис“, която я регистрира за парижкия си търг от 14 юни 2010 г., оценява творбата на 6 милиона евро. Най-голямото наддаване, извършвано някога във Франция, е именно за тази скулптура: над 43 милиона евро заплаща анонимен за нея! В същия ден Елизабет Барийе е в къщата музей на Анна Ахматова в Санкт Петербург. В музея тя вижда рисунка с молив.

	_Още първият поглед може да определи, че става дума за Модиляни. Ахматова от Модиляни. За каква близост свидетелства този ескиз с молив?_
	_Приближавам се още. Закачливите кичури върху изящната извивка на врата, леки и лудешки, като над челото на дете, какво са — приятелство или любов?_

	След няколко месеца, докато чака, вижда статия в списание за аукциона. Вижда главата и е поразена: за нея няма никакво съмнение, че скулптурата е на Ахматова. И тогава започва разследването. Благодарение на събраните търпеливо доказателства — писма, стихове, дневници, фотографии, рисунки — авторката малко по малко проследява обстоятелствата на тяхната среща през 1910 г. Анна току-що се е омъжила за Николай Гумильов; Амедео е необвързан. Двама млади, разкъсвани от страстта към изкуството…
