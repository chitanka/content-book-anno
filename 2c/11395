	Преди деветстотин хиляди години нещо изтрива от лицето на света амарантинците. За хората, които се заселват на родната им планета Ризургам, интересът към тях си остава с чисто научен характер, дори след откриването на един останал дълго скрит амарантински град и колосалната статуя на крилат амарантинец. За блестящия, но безскрупулен учен Дан Силвест това обаче е нещо повече от интелектуално любопитство… и той няма да се спре пред нищо, докато не научи истината. Дори ако истината му коства всичко. Оказва се, че амарантинците са били изтребени с определена цел. И че опасността е по-голяма и по-близка, отколкото предполага: даже самият Силвест…
	__„Пространството на откровенията“__ е величествена космическа опера, която ни пренася през границата на познатата и непознатата. Вселена… към най-ужасяващата от възможните посоки.
C>
	„Гонзо кибернетична космическа опера, невероятно покоряваща, тревожно интелигентна, извънредно амбициозна.“
@	Пол Дж. Маколи, носител на наградата „Артър Кларк“
C$
C>
	„Пространството на откровенията“ възвестява появата на голям нов талант.
@	Amazon.co.uk
C$
C>
	„Когато се разнесе слухът, че Рейнолдс е завършил мащабната си епична научнофантастична творба, незабавно наострихме уши. Подобно на много от най-добрите произведения в жанра на твърдата научна фантастика, мащабите тук са необхватни, а главният герой е обрисуван обемно.“
@	Гуд Бук Гайд
C$
C>
	„Той изпълва книгата с усещане за извършващо се чудо. Напълно възможно е това да е космическата опера на 2000 година. Търсете тази книга сред наградените заглавия.“
@	Локъс
C$
C>
	„Силен млад конкурент на Стивън Бакстър и Питър Хамилтън за водещо място в британската научна фантастика. Цвят, фантазия, хумор и ужас се съчетават и образуват заедно невероятно богатство в «Пространството на откровенията».“
@	Интерзоун
C$
C>
	„Твърда научна фантастика в епичен мащаб, обсипана с технологични чудеса и необятност. Бляскав дебют в жанра.“
@	Дейвид Лангфорд, Amazon.co.uk
C$
C>
	„В «Пространството на откровенията» всичко се случва бързо… научната част е убедителна, а мистерията около находката и унищожената извънземна раса звучи достоверно.“
@	Сънди Експрес
C$
C>
	„“Хиперион" на Дан Симънс беше последният роман от този жанр, в най-добрите традиции на научната фантастика. Помня, че го четох с огромно удоволствие. Фактът, че „Пространството на откровенията“ издържа подобно сравнение, е наистина голяма похвала сама по себе си. Това е превъзходен пример за изкуството да се гради повествование и книга, която можем да препоръчаме от цялото си сърце."
@	Вектор
C$
C>
	„Усилията на Силвест да се добере до Цербер и смъртоносната му тайна, са динамични и са достойна награда за търпението на читателя. Макар да няма нито един наистина положителен герой, «Пространството на откровенията» е в състояние да ви накара да промените начина, по който възприемате света.“
@	Уикенд Острейлиън
C$
C>
	„Вълнуващ нов роман от мощен нов глас в научната фантастика.“
@	http://www.sfsite.com
C$
C>
	„Това със сигурност бележи началото на една изключително вълнуваща кариера.“
@	Инфинити Плъс (http://www.infinityplus.co.uk)
C$
C>
	„Всеки един от героите на Рейнолдс говори със свой собствен глас, докато той тъче изкусно история на базата на своите хипотези. Може би това не е изненадващо като се има предвид солидната му научна закваска, но дори при това положение постигнатото е истински подвиг. Последната част на тази книга е действително изумителна с напрегнатото си повествование, мащабност и амбиция и е истински празник за читателя. Това е вълнуващ и изпълнен с въображение роман от едно ново име в жанра.“
@	Отакарс
C$
C>
	„В света на Голямата космическа опера малко писатели достигат висините на автори като М. Банкс и Питър Ф. Хамилтън. Алистър Рейнолдс напълно заслужено се е сдобил с правото да се присъедини към тяхната категория.“
@	Майк Роули, Уотърстоунс
C$
C>
	„Алистър Рейнолдс предава умело фабулата, включвайки изненадващи мотиви, изтънчени методи и неочаквани възможности.“
@	Старбърст
C$
C>
	„Зад динамичния сценарий ще откриете сериозната мисъл на учения — защо е толкова празна Вселената? Трябва да се признае заслугата на Рейнолдс, че успява да постигне превъзходен баланс между тези два аспекта на книгата.“
@	Едж
C$
C>
	„Изненадващо правдоподобно звучащо четиво, в сърцето на което лежат съвсем човешки емоции и амбиции. Бляскав дебют в сферата на научната фантастика.“
@	Бирмингам Ивнинг Мейл
C$
C>
	„Рейнолдс създава убедително един свят, изпълнен с изненади и чудеса, към който смята да ни върне със следващата си книга. Силно препоръчително четиво.“
@	Манчестър Метро
C$
