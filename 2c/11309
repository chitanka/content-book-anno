	Съдбата се е отнесла жестоко с Абигейл Чантри. Осиротяла още на дванайсет години и лишена от подкрепата на роднините си, Аби знае, че животът ще й поднася единствено трудности. Но идва ден, в който е принудена да се откаже дори от работата си като гувернантка, за да спаси по-малката си сестра и две нейни приятелки от ужасна участ.
	Сами в опасния и многолюден Лондон, четирите момичета не намират изход от безнадеждната ситуация до нощта, в която отчаяната Аби се решава на дръзка и рискована постъпка. Смелостта й обръща хода на събитията и момичетата изненадващо се сдобиват с нов дом и с покровителството на една възрастна дама от висшето общество. Абигейл, Джейн, Дамарис и Дейзи вече са сестрите Чанс, племенници на лейди Биатрис, и мечтите им изглеждат осъществими.
	Скоро обаче в живота им се появява един мрачен и непреклонен мъж, който е решен да научи всичките им тайни. Аби знае, че не може да избяга от истината. Но какво ще й донесе тя? Още болка или щастие, за което дори не е мечтала.
