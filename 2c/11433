	Номинирана за литературната награда „Едгар“, Патриша Макдоналд се нарежда сред такива майстори на психологическия трилър, като Мери Хигинс, Стивън Кинг, Робърт Паркър. Романите на Патриша Макдоналд с техните смразяващи сюжети поставят на изпитание чувствата, защото карат читателя да се замисли за цената на доверието и на справедливостта, за мрачните човешки страсти и за необходимостта от саможертва. С всяко следващо заглавие авторката утвърждава таланта си и печели нови почитатели.

	Спокойният живот на Лаура Рийд, героинята на „Таен обожател“, е разбит, когато една нощ съпругът й е хладнокръвно застрелян в дома им. Освен съпругата и малкият син на убития жертва на семейната трагедия са и неговите възрастни родители.
	Неизвестният убиец не оставя следи от престъплението си. Постепенно подозренията на полицията, прокуратурата и обществеността се насочват към Лаура и към новия й съпруг Иън. В опита си да докаже своята невинност младата жена разбира, че невинаги може да разчита на доверието между хората и на справедливостта на закона. Тя научава също, че любовта има и своята тъмна страна…
