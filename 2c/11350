	_Враг, със сърце черно като абанос…_
	След опустошителното лято в Прага, Лумики Андерсон е обратно във Финландия и в нейното престижно арт училище, където иска да се концентрира върху завършването си. Тя получава главната роля в театралната адаптация на „Снежанка“ и е изправена пред нова дилема — Сампса, момчето, което играе ролята на Ловеца. Той има неоспоримо обаяние, което я прави несигурна за това какво и кого иска.
	Докато Лумики навлиза все повече в ролята си на сцената, тъмна сянка надвисва над цялата продукция. Момичето започва да получава зловещо натрапчиви любовни послания. Лумики не може да игнорира увеличаващата се враждебност в писмата. Когато анонимният обожател заплашва с масово насилие в деня на премиерата, тя осъзнава, че трябва да разбере кой стои зад всичко това и да го спре.
	На всяка цена.
	Но дали има някаква надежда да спаси тези, които обича?
