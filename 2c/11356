	__Вече и хитов кинофилм от Fox Searchlight Pictures с две награди „Златен глобус“ и 13 номинации за „Оскар“__
	Големият режисьор Гийермо дел Торо и прочутият писател Даниел Краус обединяват забележителните си таланти, за да разкажат една вълнуваща и сърцераздирателна любовна история.
	Балтимор, 1962 г. Елайза Еспозито — нямо сираче, подхвърлено на брега на реката — работи от години като чистачка нощна смяна в авиокосмическия изследователски център „Окам“. В иначе сивото й ежедневие внасят цвят само добросърдечната й колежка Зелда и милият съсед Джайлс.
	Една съдбовна нощ Елайза вижда нещо, което не е предназначено за нейните очи — най-ценната собственост на „Окам“; човек-амфибия, уловен в Амазонка, за да бъде проучен и използван за целите на Студената война. Съществото е страховито, но и изумително разумно — способно е да комуникира и да разбира човешките емоции. Нямата Елайза е запленена от него и започва да го учи на езика на знаците. Постепенно интересът й прераства в любов, а амфибията осмисля живота й.
	Но щастието й е застрашено. Ричард Стрикланд — войникът, заловил създанието — държи пленникът да бъде подложен на дисекция, преди руснаците да се доберат до неговите тайни. И Елайза е принудена да рискува всичко, за да спаси своя любим…
	__Формата на водата__ е и формата на любовта, твърди Гийермо дел Торо.
