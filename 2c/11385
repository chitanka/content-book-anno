	Да омагьосва, да изкушава, да приласкава и пренебрегва — само част от уменията, които една жена трябва да притежава, за да съблазни херцог.
	Роуз Данвърс използва чара си, за да се промъкне на бляскав маскен бал, решена да покори един точно определен мъж. Готова да рискува и предизвика скандал, тя няма да се спре пред нищо, за да получи целувка от Грейдън Кейн, херцог Рейтън, макар да копнее за много, много повече…
	Зашеметяващата дама, облечена в бургундско червено, спира дъха на Грей, напомняйки му за плахата повереница, оставена на добросъвестните му грижи — единствената жена, съумяла да докосне студеното му сърце. Но Роуз никога не би си позволила да е така недискретна, така подвластна на страстта…
	Вярвайки, че забранените им ласки са ужасна грешка, Грей знае, че трябва да постъпи почтено и да намери съпруг за Роуз. Но Роуз няма да допусне да бъде отблъсната в името на благоприличието и няма да се успокои, докато не съблазни, покори, ожени и задоволи херцога по всеки възможен начин. Единственото, което той трябва да направи, е да каже „ДА“.
C>
	Неподправено тържество на женската чувственост и сексуалност — Катрин Смит е надминала себе си.
@	Romance Reader
C$
