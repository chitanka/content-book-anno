	Преплетените съдби на две жени и мъжете в техния живот. Чаровниците, които искат толкова много… и дават толкова малко.


	Мирабела Матюс, авторка на криминални романи, получава неочакван дар от съдбата. Оказва се, че вече е богата — освен пари покойната й леля й е завещала вилата си в Южна Франция. Вила „Романтика“ е свързана с романтичната история на първата си собственица — прочута жена, която е имала много любовници, но е обичала само един от тях.
	Без да подозира какво я очаква, Мирабела продава апартамента си в Лондон и заминава за Франция. Във влака от Париж за Ница се запознава с Верити, която е избягала от неверния си съпруг. Нещо я подтиква да приюти във вилата тази млада жена. Последното, което двете очакват, е по пътя към „Романтика“ някой да се опита да ги убие, като изблъсква колата им от шосето.
	Чад Прескот, известен хирург, вече смята „Романтика“ за своя, докато не разбира, че греши. Много скоро се забърква в история, заплашваща живота му, а като капак се влюбва в законната притежателка на вилата.
	Чаровни мъже обсаждат „Романтика“, но Мирабела и Верити трябва да преценят на кого да се доверят и кой използва чара си като маска, скриваща лицето на убиеца.
