	Шейсет години, след като изгубват контакта с колонистите на Марс, земляните изпращат експедиция, за да проучи какво се е случило с оцелелите. С години закъснение един член на екипажа се завръща у дома, болен и сломен, в една репресивна държава, разпространила се из Европа и далеч навътре в Азия. Млад медик получава задачата да помогне на астронавта да се съвземе и да го изведе от страната нелегално.
	Това е изходната точка на един мрачен разказ, в който климатичните промени и нова световна война са изменили границите по Земята, където личността се купува от наркодилъри, а нежеланите се изпращат на заточение в занемарените атомни електроцентрали.


	Ханс Хенрик Льойке е роден през лятото на 1964 г. в Копенхаген. Следва в Академията по изкуствата, работи и пътува в страните от Средиземноморието, Близкия изток и Африка. Започва да пише след завръщането си в Дания. Член е на датската Асоциация на писателите и един от основателите на Асоциация Фантастика в кралството.
