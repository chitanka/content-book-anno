	Като пожарникар доброволец Тейлър Макейдън всеки ден рискува собствения си живот, за да спасява другите. Нито бушуващите пожари, нито разрушителните бедствия могат да го изплашат. Единственият риск, който Тейлър не може да поеме, е да се влюби. Единственият човек, който не може да спаси, е самият себе си…
	Когато градът му е връхлетян от опустошителна буря и колата на самотната майка Денис Холтън се озовава извън пътя, той тръгва на поредната спасителна мисия. Започва издирване, по време на което двамата се сближават, а Тейлър дори не подозира, че то може да доведе до собственото му избавление.
	Хроникьорът на човешката душа Никълъс Спаркс е ненадминат в умението си да разказва необикновените истории на обикновените хора. В „Спасителят“ той ни напомня, че дори най-трудните моменти могат да те отведат към щастието.
	Никълъс Спаркс е автор на „Нощи в Роданте“, „С дъх на канела“, „Последна песен“, „Моят път към теб“, „Най-дългото пътуване“, „Изборът“, „Виж ме“. С шумен успех са приети и филмите по незабравимите му романи.
