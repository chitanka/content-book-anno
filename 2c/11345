	Историята на Вега Джейн продължава! Дейвид Балдачи се утвърждава като писател, чийто талант не знае граници и жанрове.
	Вега Джейн и приятелите ѝ са преминали през Мочурището с надеждата, че отвъд него ще намерят отговори на всичките си въпроси. Вместо това откриват нова опасност, по-страшна от всичко, с което са се сблъсквали досега.
	Маладоните, древният враг, са построили своя империя, в която властват магията и жестокостта. Хората са поробени и по-страшното е, че дори не съзнават това.
	Единствено Вега Джейн може да събуди желание за бунт у тях и да спре бавния геноцид. Достатъчно е да повярва в себе си и да разбере истината за семейството си и за способностите си.
	Подгответе се за шеметни обрати и действие, което няма да ви позволи да спрете дори и за миг.