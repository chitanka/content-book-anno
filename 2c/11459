	Един от водещите писатели криминалисти на съвременна Америка, Лорънс Блок е носител на най-авторитетните награди на САЩ за криминална литература „Шеймъс“, „Малтийски сокол“, „Ниро Уулф“. Три от романите му са филмирани и излъчени в студио „Алфред Хичкок представя“ на американската телевизия. Разказите му се печатат в списанията „Ню Йоркър“, „Плейбой“ и „Пентхаус“. Англоезичната критика е единодушна във високите оценки, които дава на умението на Блок да изпълва и най-реалистичните си описания с трескаво напрежение. За най-голямо негово постижение всички смятат образа на главния му герой, частния детектив Матю Скъдър.

	Бивш полицай и чест посетител на събранията на анонимните алкохолици, Матю Скъдър попада на любителска видеокасета със заснето на живо убийство на момче, обект на сексуалните изстъпления на маскирани мъж и жена. Така той се заплита в случай, който го принуждава да предприеме ужасяващо пътешествие из най-тъмните и недостъпни покрайнини на търговията със секс в Ню Йорк Сити.
	Тук Блок е на върха на своето майсторство. Оплитайки все повече интригата на романа, той хвърля героя си в кошмарния свят на моралната двойственост и пълна безнаказаност.
	„Танц в кланицата“ получи наградата „Едгар Алън По“ за най-добър криминален роман в САЩ през 1992 година.
