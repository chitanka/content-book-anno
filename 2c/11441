	Телевизионната журналистка Бет Гембъл е брутално изнасилена в нощта, след като получава престижната награда БАФТА. Когато извършителят на това ужасяващо деяние е арестуван, тя се утешава с мисълта, че той най-после ще получи заслуженото. Но вярата й в британското правосъдие е излъгана. Тайните служби имат свои собствени планове за съдебния процес на младата жена — да я използват като примамка за загадъчните убийци от организацията „Черните орхидеи“. Бет се оказва в центъра на една жестока игра, в която залогът е собственият й живот…

	Най-авторитетните английски вестници — „Таймс“, „Дейли Телеграф“, „Дейли Мирър“, „Дейли Мейл“ и „Гардиън“ — обявиха Ранкин Дейвис за новия Джон Гришам.
	Ранкин Дейвис е общ псевдоним на писателите Кийт Ранкин и Антъни Дейвис.
