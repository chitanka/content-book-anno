	Фредрик Т. Олсон разказва история, която ще допадне както на феновете на Дан Браун, така и на тези на „Z-та световна война“.
	Правата за филмиране са откупени от „Уорнър Брадърс“.

	Възможно ли е най-големите природни катастрофи или най-мащабните терористични атаки в историята на човечеството да са предсказани отдавна, много отдавна? И възможно ли е да бъдат предотвратени? А възможно ли е отговорът да се крие в нашата ДНК?
	Отговорът — в „Краят на веригата“, смайващ дебютен трилър за шифър, който заплашва цялата цивилизация, а само един човек може да го разбие.
	И един ден този човек — Уилям Сандберг — изчезва.
	Властите не дават пет пари за съдбата му. Бившата му съпруга Кристина подозира полицията в двойна игра. Оказва се права. Уилям е отвлечен от свръхсекретна военна организация, която е убедена, че той може да открие липсващото парче от пъзела… Пъзел, който въпросната организация се опитва да подреди вече няколко десетилетия. Но какви са целите й? Кой стои зад нея? И ще успее ли Уилям да разбие кода, преди да е станало твърде късно?
