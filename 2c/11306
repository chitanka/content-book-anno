C>
	„История, каквато не сте чели досега.“
@	Лий Чайлд
C$

	Наричат ги надарени, отклонения, абнорми или просто _брилянтните_. Един процент от човешката популация, чиито необикновени дарби са довели света до невероятен научен и технологичен прогрес. Те могат да узнаят най-дълбоко заровените тайни на човек само като го погледнат, умеят да се придвижват невидими в тълпата, както и да сринат световните финансови пазари с един-единствен добре премерен удар.
	Ник Купър е топ агент на тайна правителствена организация с неограничен бюджет, чиято основна задача е контрола и обезвреждането на опасни брилянтни. Самият Купър е надарен с уникалната способност да разчита езика на тялото и да предвижда ходовете на противниците си. Това го превръща в перфектния ловец — брилянтен, който преследва брилянтни.
	Последната му мишена е терорист със смъртоносна дарба и гибелни амбиции, довел страната на прага на гражданска война със серия от кървави атентати. За да спре най-опасния престъпник в света, Купър ще трябва да се изправи лице в лице с истината за собствения си вид и да потъпче всичко, в което вярва.

C>
	Интригуваща, забавна, провокативна и пряма. Сейки е създал един удивителен свят, в който се сблъскват политически интереси, предразсъдъци, морално двуличие, задкулисни машинации, репресии и революционни настроения. Какво повече мога да кажа? Брилянтна е.
@	Джилиан Флин
C$
