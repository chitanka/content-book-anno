	Съдбоносна среща, дълго пазена тайна и един неочакван наследник…
	Спокойният живот на богатата фамилия Камдън в имението Дарингам, в живописната Източна Англия, внезапно е нарушен. Баронетът Ралф Камдън получава писмо от американския бизнесмен Бен Стърлинг. Той твърди, че е негов син от краткотрайния му брак с Джейн Стърлинг, и предявява претенции към наследството.
	Бен остава сирак на дванадесет години и се заклева да отмъсти за униженията, на които е била подложена майка му. Вече зрял мъж и собственик на просперираща софтуерна компания, той решава да научи повече за потеклото си. След проучванията на частен детектив заминава за Англия, за да се срещне очи в очи с членовете на фамилията. По пътя обаче претърпява инцидент и загубва паметта си.
	Ветеринарната лекарка Кейт, която е силно привързана към семейство Камдън, му помага да се възстанови. Благодарение на нея той си създава съвсем различна представа за имението Дарингам и обитателите му. Но точно когато осъзнава, че е влюбен в Кейт, Бен си възвръща паметта…
