	Бестселър поредица #1 на New York Times

	__Никога не сте срещали момиче като Серафина.__
	12 годишната Серафина винаги е усещала, че е различна от обитателите на замъка „Билтмор“, където е отраснала, но сега вече знае защо.
	В седмиците след победата над Мъжа с черния плащ тя се старае да научи повече за живота на дивокотите и да се впише в „дневния“ свят на семейство Вандербилт, без да подозира, че задачата ще се окаже доста по-сложна от очакваното.
	Една вечер в гората Фина се натъква на злокобен непознат с пет кръвожадни вълкодава, който търси Черния. Дали целта му е зловещият черен плащ на покойния мистър Торн, или нещо съвсем друго? Серафина не знае, но най-лошото е, че брадатият мъж има съюзник — неясна фигура в карета без кочияш, която потегля стремително към „Билтмор“. И сякаш това не е достатъчно, на сутринта се оказва, че в имението е пристигнал подозрителен странник — детектив с белязано лице, който разследва мистериозното изчезване на Монтгомъри Торн, Мъжа с черния плащ.
	Скоро става ясно, че не само обитателите на „Билтмор“, но и всички горски животни в околностите на имението, са в смъртна опасност и единственият, който може да им помогне, е Серафина.


	Робърт Бийти създава завладяваща поредица от детски романи с ярки и убедителни герои, в която мистерия, магия и исторически факти се смесват в едно вълнуващо и неустоимо цяло. Първата книга от трилогията — „Серафина и черният плащ“, печели престижната литературна награда _Пат Конрой_ в категорията за детски книги и се превръща в бестселър на _Amazon, Barnes & Noble_ и _Publishers Weekly_, а в класацията на _New York Times_ се задържа повече от 60 седмици. През 2015 година става най-харесваната детска книга в _Goodreads_.


C>
	Продължение, което е дори по-добро от предшественика си и е наелектризиращо от първата до последната страница.
@	— Kirkus review
C$
C>
	История за порастването и отключването на потенциала във всеки от нас.
@	— Geekdad
C$
