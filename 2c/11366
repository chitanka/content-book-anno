	Рене Балард работи в Холивуд — нощната смяна. Започва много разследвания, но довежда докрай малко, защото всяка сутрин трябва да предаде работата си на дневната смяна. Това е разочароващо за нея — тя е отличен детектив. Изпратили са я в нощната смяна, защото е подала оплакване за сексуален тормоз.
	Една нощ обаче Балард се сблъсква с два случая, с които не иска да се раздели. Единият е за брутален побой над проститутка, захвърлена на паркинг, а другият е за млада келнерка, случайна жертва на стрелба в нощен клуб. Балард нарушава заповедите на шефовете си и продължава да работи по двата случая денем и да изпълнява задълженията си през нощната смяна.
	С напредването на разследванията Балард е принудена да се изправи срещу собствените си демони и срещу опасност, каквато дори не си е представяла.
C>
	„Късното шоу“ и новата непокорна героиня са още едно доказателство, че Майкъл Конъли е майстор на жанра.
@	Уошингтън Поуст
C$
