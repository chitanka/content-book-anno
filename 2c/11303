	Майсторът разказвач Нийл Геймън създава истинска класика, представяйки ни впечатляваща версия на великите скандинавски митове, от които отдавна черпи вдъхновение за своите бестселъри.
	В Скандинавска митология Геймън превръща първичните истории в романизирана дъга, която започва със създаването на легендарните девет свята, разказва за подвизите на божествата, джуджетата и великаните и завършва с Рагнарьок, залеза на боговете и раждането на нови хора и ново време.
	Геймън остава верен на митовете, пресъздавайки незабравимите образи на Один, най-могъщия от могъщите, мъдър, храбър и хитър; на сина му Тор — невероятно силен, но не и много умен сред боговете; както и на Локи — син на великани, измамник и ненадминат манипулатор.


	Скандинавска митология ще ви пренесе в земите на далечния север, ще съживи света на боговете и великаните.
	Умело и остроумно Геймън вдъхва нов живот на митовете, за да предаде духа им на новото поколение читатели.
