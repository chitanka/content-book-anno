	Далечното бъдеще… Цивилизацията на планетата Земя е приела друга форма на управление — огромна междупланетна Империя. И като всички империи тя управлява с помощта на силови институции. Такава институция е Департаментът по Наказанията, силно напомняща инквизицията от миналото.
	Сътрудникът на Департамента по Наказанията Ким Ремезов е част от системата, но съдбата е решила друго — честността и човечността го карат да й се противопостави. Дали ще успее? Не, ако не приеме помощта на даргите — едно от съпротивителните движения на планетите колонни. Ако я приеме, тогава нищо не може да го спре да промени света…

#	За автора

	Антон Медведев е роден в гр. Чимкент, Казахстан.
	Завършил е Томския държавен университет, специалност Биология.
	До 1999 г. е работил по специалността.
	След това започва да се занимава професионално с литература. Основно пише фантастика. Досега е издал 10 книги, които са приети много добре от руските и европейските читатели. На български език негова книга излиза за първи път.
