	Бестселър поредица #1 на New York Times
C>
	„Серафина и изгубеното сърце“ събира най-доброто от първите две книги в бестселър поредицата и го заплита с мистериозни решения и неочаквани обрати, за да изгради разтърсващ финал.
@	Deseret News
C$


	__Никога не сте срещали момиче като Серафина.__
	След победата над Мъжа с черния плащ и Стареца от гората Серафина получава всичко, за което е мечтала. Самотните мигове в мазето на „Билтмор“ отдавна са минало. Вече е част от дневния свят на имението, а нощем тича с майка си — пумата. В живота й има приятелства, има любов, има семейство.
	Или е _имало_? До мига, в който отваря очи и вижда единствено мрак.
	Не знае къде е, нито какво се е случило. И скоро разбира, че светът, който познава, си е отишъл завинаги. Старите приятели постъпват немислимо. Старите врагове са по-силни от всякога.
	Към „Билтмор“ приижда мистериозна заплаха, сила без име, която носи нечувани бури, залива поляните с бесни порои и пали горите. Серафина трябва да открие истината за отминалите дни и да се научи да владее неподозирани сили.
	За пореден път пазителката на „Билтмор“ повежда битка срещу могъщо и древно зло, но този път на карта е заложено не само имението. Фина рискува собствения си живот и всичко, което обича.
	Бурята идва…


	Робърт Бийти създава завладяваща поредица от детски романи с ярки и убедителни герои, в която мистерия, магия и исторически факти се смесват в едно вълнуващо и неустоимо цяло. Първата книга от трилогията — „Серафина и черният плащ“, печели престижната литературна награда _Пат Конрой_ в категорията за детски книги и се превръща в бестселър на _Amazon, Barnes & Noble_ и _Publishers Weekly_, а в класацията на _New York Times_ се задържа повече от 60 седмици. През 2015 година става най-харесваната детска книга в _Goodreads_.
