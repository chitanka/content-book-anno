	Силия има само два месеца да изпълни ултиматума на баба си и затова свежда избора си до трима подходящи ергени. Годежът с когото и да било от тримата заможни и високопоставени господа би трябвало да е достатъчно доказателство за способността й да се обвърже с мъж и вероятно същинска сватба няма да й е необходима, за да получи обещаното наследство. За целта е необходимо единствено да прибегне до услугите на талантливия детектив Джаксън Пинтър, за да разследва потенциалните съпрузи.
	Обсебен от лейди Силия, последното нещо, което Джаксън иска, е да й помага да си намери съпруг. А когато нейни смътни спомени за мистериозната смърт на родителите й повеждат разследването му в нова посока и я излагат на непосредствена опасност, той осъзнава, че единственият мъж, за когото иска да омъжи Селия, е самият той.
	Започнала като невинно увлечение, страстта на Джаксън към Силия се разгаря бурно и заплашва да погълне и двама им в лудешката надпревара с хладнокръвен убиец.
