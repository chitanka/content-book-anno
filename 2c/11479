	60 седмици бестселър на New York Times
	Детска книга №1 за 2015 г. на Goodreads
	1 милион тираж в САЩ и Великобритания

C>
	Звукът приближаваше все повече, докато в един момент силуетът с черния плащ стигна до покоите на Брейдън.
	Спря. Не помръдваше. Сякаш ги усещаше от другата страна на вратата. Знаеше, че са в стаята.
	Серафина чуваше дишането му. Усети противната воня, която се носеше от плаща и проникваше в стаята през процепа на вратата.
	Черният плащ започна да се приплъзва бавно.
	Чу се зловещото му потракване.
	Дръжката на вратата се завъртя…
C$

	__Никога не сте срещали момиче като Серафина.__
	На дванайсет, тя е дребничка за възрастта си, дяволски грациозна и безшумна, с очи — жълти като кехлибар. Живее във великолепен замък, но съвсем не е принцеса. Отраснала е в подземието на голямата къща и никой, освен грубоватия й, но сърдечен баща не знае за съществуването й. Въоръжена с най-тихата стъпка и най-острите сетива, които можете да си представите, Фина броди тайно из заплетените коридори на имението „Билтмор“, скришом чете книги от огромната библиотека и наблюдава обитателите му, за да разнообрази ежедневието си.
	Една нощ от „Билтмор“ започват да изчезват деца, но възрастните от голямата къща и детективите, които идват от близкия град, са безпомощни пред тайнствения похитител. Само Серафина е зървала страховития мъж с черен плащ, който стои зад отвличанията. Сега тя е единствената надежда за спасение на изчезналите деца и е решена да разплете мистерията на всяка цена.
	С помощта на новия си (и единствен) приятел Брейдън и на неговия предан доберман Фина се впуска в опасно разследване, изпълнено със спиращи дъха изпитания, непобедими врагове и древна магия.


	Робърт Бийти създава завладяваща поредица от детски романи с ярки и убедителни герои, в която мистерия, магия и исторически факти се смесват в едно вълнуващо и неустоимо цяло. Първата книга от трилогията — „Серафина и черният плащ“, печели престижната литературна награда _Пат Конрой_ в категорията за детски книги и се превръща в бестселър на _Amazon, Barnes & Noble, Publishers Weekly и New York Times._
	_През 2015 година става най-харесваната детска книга в Goodreads._
