	„Титаник“ събира и разделя пътищата на две амбициозни жени.

	Всички знаят как е потънал „Титаник“… или поне онези, които са гледали филма. Но какво се е случило след това?
	Този драматичен роман проследява съдбите на две жени, оцелели при най-голямото корабокрушение в историята. Едната е реална личност — световноизвестната модистка лейди Дъф Гордън, съперничка на Коко Шанел. Другата е талантливата млада англичанка Тес Колинс, чиято амбиция е да промени живота си в Страната на неограничените възможности. Нейният шанс е, че среща прочутата законодателка в модата, която й помага да отплава за Ню Йорк… с „Титаник“.
	Бестселърът на Кейт Алкот описва вълнуващо, но пестеливо фаталната участ на кораба на мечтите и се съсредоточава върху медийната истерия и разследването на Сената. Лейди Дъф Гордън се превръща в прицелна точка на общественото възмущение. А Тес трябва да избира между нея и несправедливо обвинения мъж, когото обича.
	Чрез умело смесване на действителни и въображаеми герои, документи и фантазия Кейт Алкот представя нюйоркската атмосфера от началото на XX век с нейния блясък, лукс, модни ревюта, класово разделение и демонстрации на суфражетките. В романа се появяват Айседора Дънкан, Мери Пикфорд, милиардерът Астор и още много прочути личности.

	Разказ за две силни жени, който сякаш е ретро вариант на „Дяволът носи Прада“.
