	Анна Фокс не е излизала от къщата си повече от 11 месеца. Тя страда от агорафобия и прекарва дните си в пиене на вино, гледане на стари филми и спомени за по-добри времена. Докато шпионира живота на своите съседи, тя става свидетел на престъпление. Дали наистина е видяла това, което си мисли, че е видяла? Дали халюцинира заради алкохола и лекарствата, или нещо зловещо се случва съвсем близо до нея и тя е напълно безпомощна? Кое е истинско и кое — плод на нейното въображение? Докато Анна прави отчаяни опити да нареди разпиляния пъзел, в който се е превърнало нейното съзнание, светът й се руши около нея и ужасът започва да прониква в последното й убежище — собствения й дом.
	В този завладяващ диаболичен трилър, напомнящ за филмите на Хичкок, нищо не е такова, каквото изглежда.


	„Жената на прозореца“ дебютира на първо място в класацията за бестселъри на „Ню Йорк таймс“ и остана на тази позиция цели четири седмици. Само за три месеца романът на Ей Джей Фин беше отпечатан в общ тираж от над 1 милион копия в англоезичния свят, а правата за издаване са закупени в 40 страни.
C>
	„Жената на прозореца“ е една от онези книги, които човек наистина не може да остави настрана. Писането е гладко и в повечето случаи — забележително. Начинът, по който Фин разиграва своята напълно оригинална история на фона на декор от филм ноар, доставя удоволствие и смразява.
@	Стивън Кинг
C$
C>
	„Фин е създал ноар за новото хилядолетие, изпълнен с пленителни герои, смайващи обрати, красива проза и една разказвачка, с която с удоволствие бих изпила бутилка вино. Или две.“
@	Джилиан Флин
C$
