	Кой е най-високият възможен залог за спечелването на женското сърце?
	Дъглас Бенет не може да откаже добър залог, особено когато е замесена красива жена. Негов приятел предлага дързък план за изобличаването на най-прочутата жена в Англия и Дъглас приема мигновено. Какво по-голямо събитие от разкриването на истинската самоличност на опасната лейди Констанс — авторката на прословутата еротична поредица „50 начина да съгрешиш“?
	Маделин Уайлд е свикнала да бъде преследвана и ухажвана. Години наред тя пази репутацията си на недостъпна и мистериозна личност, при това не без основание — препитанието й се гради изцяло на нейната дискретност. Когато Дъглас използва собственото й очарование срещу нея, тя го отхвърля като поредния женкар. Но той я изненадва — вместо просто да я съблазни, той се превръща в неин приятел, довереник и… любовник. Дали наистина могат да живеят щастливо до края на дните си, или любовта им ще бъде най-големият скандал, който някога е разтърсвал Лондон?
	Чувствена и интригуваща, любовната история на Дъглас и Маделин ще ви държи будни до малките часове на нощта.
	Истинско ръководство по съблазън — Каролайн Линдън е ненадмината в изкуството на еротичните удоволствия и завладяващите сюжети.
	Хитроумна игра на котка и мишка, която прераства в страстно увлечение и възпламеняваща любов — задължително четиво за почитателките на любовни исторически романи!
