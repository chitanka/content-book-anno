	Как бихте живели, ако очаквате да получите огромно наследство на четиридесет години? А какво ще направите с живота си, ако в крайна сметка не го получите?
	Ленард Плъм основава попечителския фонд „Гнездото“, за да подсигури четирите си деца. Те ще получат сумата обаче чак когато най-малкото от тях навърши четиридесет.
	Мелъди, Джак и Беатрис прекарват целия си живот в очакване на сумата, която ще разреши всичките им проблеми. Внушителното състояние ще погаси ипотеката на къщата на Мелъди и ще подсигури таксите за образованието на двете й дъщери. Чрез него търговецът на произведения на изкуството Джак ще спаси бизнеса си от фалит. А писателката Беатрис ще върне солидния аванс за книгата, която така и не написва.
	Единствено най-големият им брат — Лео, съумява да изгради успешна кариера, разчитайки само на себе си. Всичко се променя, когато той катастрофира, губи цялото си състояние и застрашава получаването на сумите от фонда.
	Братята и сестрите Плъм се изправят срещу най-големия си кошмар. Дали обаче това няма да е възможност за ново начало?
