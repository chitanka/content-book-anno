	Когато Макс Скинър, обещаващ млад финансист в Лондонското сити, както обикновено, отива на работа в едно дъждовно лятно утро, нищо не подсказва, че само след няколко часа ще стои на улицата без работа, без кола и без никаква идея какво да прави оттук нататък. Но още същия ден съдбата му поднася поредната си изненада и той изневиделица се оказва наследник на лозе и къща в Прованс. Решен да се възползва от тази неочаквана възможност да промени живота си, Макс незабавно се отправя към Франция. Там го очакват ослепителното слънце и прелестната природа на Прованс, компанията на две очарователни жени, удоволствията на местната гастрономия и загадъчния свят на виното, в който нищо не е такова, каквото изглежда на пръв поглед.
	„Добра година“ е бестселърът на Питър Мейл, станал световноизвестен с едноименния филм на режисьора Ридли Скот, в който главните роли са поверени на прелестната Марион Котияр и чаровния Ръсел Кроу, и двамата носители на „Оскар“.
