	Той е Мич Рап. Той е
#	РОДЕН ДА ОЦЕЛЯВА
	Джоузеф Рикман, бившето златно момче на ЦРУ, изнася огромно количество секретни компрометиращи данни като част от изкусен план за предателство на страната си. По петите му е изпратено най-опасното оръжие — топ агентът Мич Рап.
	Рап бързо ликвидира предателя, ала той се оказва смъртоносна заплаха дори и от гроба. В различни точки на земното кълбо започва да изтича информация от откраднатите документи.
	Тайните служби на враждуващи държави се впускат в надпревара с всички непозволени средства да се доберат до съучастниците на Рикман и поверителните данни, които те разкриват пред очите на целия свят.
	За да стигне пръв, Мич Рап ще се бори да надбяга, надхитри и елиминира най-смъртоносните си врагове. А всички знаят, че той е роден да оцелява.


	Винс Флин е безспорният майстор на динамичния политически трилър, който винаги безмилостно точно улавя пулса на времето и умело използва информация от източниците си в разузнаването в своите книги. След ненавременната му смърт Кайл Милс получава единодушна подкрепа от семейството, издателите и феновете на Флин да дооформи почти завършения му последен роман.
