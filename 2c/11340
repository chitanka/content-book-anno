#	За феновете на Хари Потър и Пърси Джаксън!
#	МОРИГАН ВРАНА Е ПРОКЪЛНАТА.
	Родена е на Срединощ, най-злополучния ден, в който може да се роди едно дете. Обвиняват я за всички местни нещастия — от градушки до сърдечни удари. И което е най-лошо, проклятието означава, че Мориган е обречена да умре в полунощ на единайсетия си рожден ден. Но точно тогава се появява странен и забележителен човек на име Юпитер Норт. Той я измъква от преследващите ги черни като дим хрътки и сенчести ловци на коне и я отвежда на сигурно място, в таен вълшебен град, наречен Невърмур.
	Там Мориган разбира, че Юпитер я е избрал да се състезава за място в най-престижната организация на града: Чудното общество. За да остане в безопасния Невърмур, Мориган трябва да премине четири изпитания в надпревара със стотици други деца, притежаващи някакъв невероятен талант. Талант, какъвто Мориган смята, че самата тя няма…
	Секваща дъха, омагьосваща нова поредица от дебютантката Джесика Таунсенд за прокълнато момиче, което се спасява от смъртта и се озовава в един вълшебен свят — ала там е подложено на изпитания, надхвърлящи най-развинтените му фантазии.

C>
	Секваща дъха, омагьосваща нова поредица от дебютантката Джесика Таунсенд за прокълнато момиче, което се спасява от смъртта и се озовава в един вълшебен свят — ала там е подложено на изпитания, надхвърлящи и най-развинтените му фантазии.
C$


	Джесика Таунсенд живее на Слънчевия бряг в Австралия, но е прекарала няколко години и в Лондон. Осем години се е занимавала с авторско право, а преди това е работила като редактор на детско списание за диви животни за Австралийския зоопарк на Стийв Ъруин. „Невърмур: Изпитанията на Мориган Врана“ е първият й роман.
