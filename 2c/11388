	„Иде часът“ започва с прочитането на предсмъртно писмо, което има опустошителни последствия за Хари и Ема Клифтън, Джайлс Барингтън и лейди Вирджиния.
	Джайлс трябва да реши дали да се оттегли от политиката и да се опита да спаси любимата си Карин, останала зад Желязната завеса. Но дали Карин наистина го обича, или е шпионка?
	Лейди Вирджиния е изправена пред банкрут и не вижда изход от финансовите си проблеми, докато не среща Сайръс Д. Грант III от Луизиана, който е в Англия за конните състезания.
	Себастиан Клифтън е главен изпълнителен директор на „Фартингс Банк“ и работохолик, чийто личен живот изпада в хаос, когато се влюбва в прекрасната индийка Надира. Но нейните родители вече са избрали съпруг за нея. Междувременно враговете му Ейдриън Слоун и Дезмънд Мелър продължават да кроят планове за свалянето му, за да поемат банката.
	Хари Клифтън все така твърдо се бори за освобождаването на Анатолий Бабаков от лагерите в Сибир, където е пратен заради книгата му „Чичо Джо“.
	Но тогава се случва нещо, което никой не е очаквал…
	„Иде часът“ е предпоследната книга от поредицата „Хрониките на Клифтън“. Подобно на предишните пет, които станаха бестселъри на „Ню Йорк Таймс“, тя е пълна с типичните за Джефри Арчър неочаквани обрати и показва изключителните му умения на разказвач.
