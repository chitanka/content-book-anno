	Този път малката чаровница Флавия, отдавна влязла в ролята на находчив детектив, посещава гостуващ панаир в Бишъпс Лейси. Тя влиза в шатрата на една циганка, за да надникне в бъдещето си… или може би в миналото, което й поставя толкова въпроси, свързани с изчезването и смъртта на майка й…
C>
	— Плашиш ме — каза циганката. — Досега не съм виждала кристалната топка, изпълнена с толкова мрак.
	Тя обви кълбото с ръце, сякаш да защити очите ми от страхотиите, плуващи в тъмните му дълбини. Пръстите й стиснаха стъклото и аз изпитах чувството, че в гърлото ми се стича леденостудена вода.
C$
	Ден по-късно Флавия вече има нов случай за разгадаване — циганката е нападната във фургона си и сега лежи в безсъзнание в болницата, а за момичето остава възможността да събере повече улики, без полицията да разбере за действията й. Търсенето обаче я довежда до нови мистерии — изчезнало дете и труп на мъж, висящ от тризъбеца на издигащата се в имението Бъкшоу статуя на Посейдон.

	__Носителят на множество литературни награди Алън Брадли се завръща с трета, още по-примамлива книга от поредицата „Мистериите на Флавия“, съчетаваща класически криминален сюжет, черен хумор и очарователна главна героиня.__
C>
	„“Червена херинга без горчица" ще открадне сърцето на всеки един любител на мистериите. А интелигентната госпожица Флавия със сигурност ще го задържи завинаги."
@	Las Vegas Review Journal
C$
C>
	„Точно толкова забавна, интригуваща и мрачна, колкото са и останалите книги от тази увлекателна поредица… още един път Брадли жъне успех. Както, разбира се, и Флавия.“
@	Bookpage
C$
	Алън Брадли е роден в Торонто, но е отраснал в Кобург, щата Онтарио в Канада. С диплома на инженер по електроника той е работил за няколко радио и телевизионни станции в Онтарио, преди да стане директор в медийния център на университета в град Саскатун. Там работи 25 години, преди да се пенсионира през 1994 г. Той е първият президент на съюза на писателите в Саскатун, пише сценарии и редовно публикува свои творби в литературните издания.
	През 2007 г. Алън Брадли печели наградата „Дагър“ за най-добър дебют в криминалната проза с романа си „Сладкото на дъното на пая“, след което успява да продаде правата за издаването му в Канада, САЩ и Великобритания само въз основа на първата глава и резюме на съдържанието. Това му отваря вратите към световната известност. В момента поредицата „Мистериите на Флавия“ наброява 4 книги, а нови 6 са в проект.
	Алън Брадли живее в Малта със съпругата си и двете си котки.
