C>
	Невероятна книга на нашето време, балансираща между най-жесток цинизъм и изтънчен лиризъм…

	… препраща ни към „Generation П“ не само с очевидния паралел между заглавията — някогашното „Generation Пелевин“ се е превърнало в „Empire Victor“.

	В Империята на Виктор пиарите-халдейци все така поробват умовете на хората. Тук те работят в услуга на вампирите-свръхчовеци, които властват над всички.
	Само те знаят тайните на „гламура“ и „дискурса“…

	… вербуват новите поколения с едно леко ухапване.

	И управляват света.
@	Ксения Дякова, „Читателски бележки в полето на «Ампир В»“
C$
C>
	Виктор Олегович Пелевин е литературен флагман на няколко поколения. Това съвсем не е по възможностите на всеки писател. Той е властелин на думите през трудните времена на 90-те, в бурната епоха на стабилизация през първото десетилетие на XXI в., както и в годините на шокова модернизация през второто десетилетие на същия. Като се почне от повестите „Принцът на Госплан“ и „Македонска критика на френската мисъл“, култовия роман „Чапаев и Пустота“, и се стигне до една от последните му творби — „Лампата на Матусаил или последната битка на чекистите с масоните“, всяко едно от произведенията на Пелевин е иронично огледало, отразяващо политическите, социалните, пазарните, научно-техническите трендове на бързо променящата се околна среда. Виктор Пелевин е единственият писател, който успява грамотно да смеси в един литературен коктейл древната митология и насоченото към съвременния потребител продуктово позициониране. Всяко ново произведение на Виктор Олегович Пелевин е културно събитие от държавен мащаб. Когато говорим за стабилността на живота в Русия, на първо място трябва да споменем стабилната мегапопулярност на Виктор Пелевин. Една от притегателните му особености е сляпото отшелничество на автора, който категорично отказва да общува с читатели и СМИ-та. Пелевин е недостъпен до такава степен, че кара много читатели да се съмняват в неговото съществуване. Само че авторът на „S.N.U.F.F.“, „Generation П“ и „Empire V“ — съществува!
@	Из сайта на руския издател на Виктор Пелевин — издателство „Ексмо“
C$
