	Лайза Клейпас се завръща с нов, дългоочакван роман, който стана бестселър в класацията на Ню-Йорк Таймс. „Изкушение“ е първият от сагата за клана Рейвънел и веднага грабна вниманието на стотици хиляди читатели.


	Обрат на Съдбата…
	Девън Рейвънел, истински светски лъв, отдаден на сърдечни завоевания и безгрижен живот в Лондонското висше общество, внезапно се сдобива с графство. Наследената титла идва с отговорности, които той категорично не желае да поеме, както и с… повече от една изненада. Новото му имение е затънало в дългове, а трите сестри на починалия граф продължават да заемат къщата, заедно с Катлийн, лейди Триниър — красивата млада вдовица, чиято решителност, остър ум и още по-остър език го влудяват и предизвикват.
	Сблъсък на воли…
	Катлийн Триниър знае повече от добре какво е да се довериш на безскрупулен мошеник като Девън, особено щом е от фамилията Рейвънел. Но огненото привличане помежду им е невъзможно да се отрече и Катлийн е изправена пред непосилна задача: да се пребори със себе си, или да капитулира пред неудържимото си увлечение, но преди това да пречупи съпротивата на Девън и… да го превърне в нов човек. Борбата за оцеляването на наследството усложнява нещата все повече и въпросът „кой кого“ става съдбоносен. И Девън, и Катлийн нямат намерение да се откажат — нито от амбициите си, нито от огромното изкушение, което ги тласка един към друг и им готви главозамайващи изненади…
