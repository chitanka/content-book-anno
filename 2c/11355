	Опасните личности са не само във филмите и вестникарските заглавия — има ги и около вас. Зад всеки коментиран в медиите случай на крайно насилие се крият много опасни ситуации, за които не се говори, но в които може да се озовем по всяко време. Как да разпознаете онези, които могат не само да ви наранят физически, но и да съсипват живота ви непрестанно, ден след ден — побъркващите колеги, откачените роднини, съседите насилници, привидно чаровните непознати или гаджето от ада?
	В книгата си „Опасните личности“ бившият профайлър от ФБР Джо Наваро учи как да идентифицираме четирите най-разпространени типа опасни личности (нарцисист, хищник, параноик и емоционално нестабилна личност) и да преценяваме доколко сме уязвими от всеки един от тях. Тази изключително полезна книга буквално може да спаси живота ви: тя ще ви научи на конкретни знания и умения, за да сте в състояние да се защитите, преди да се озовете в новините като поредната жертва…
