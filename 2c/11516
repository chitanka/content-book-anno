	__Роман за страсти и приключения в един непознат свят.__
	Джак Кели и Паул Ман, представители на враждуващи нации, се срещат на бойното поле във Франция и противно на всякаква логика се сприятеляват. Но и двамата не подозират, че миналото и бъдещето им ще бъдат неразривно свързани с едно почти неизвестно кътче от света — Папуа.
	Джак и Паул са преживели една световна война… ще оцелеят ли след друга? Когато японците заплашват да нахлуят в тяхната нова родина, двамата разбират, че трябва да направят всичко възможно да защитят от безмилостния враг страната си и любимите си хора.
	Синовете им Лукас Кели и Карл Ман също се обичат като братя и са готови да се бият за родината си. Карл става шпионин под прикритие, а Лукас, въпреки че е пострадал при злополука със самолета си, се включва в доброволческите отряди.
	Също като бащите си и двамата са романтични натури. Благодарение на любовта те съумяват да оцелеят след всички перипетии.
	Нова война, ново поколение и стар враг — „Едем“ е роман за опасности и безумна смелост, завладяващо четиво от майстора на сагата Питър Уот.
