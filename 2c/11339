C>
	„Едно неразкрито убийство, заплетени интриги и страстна любовна история — увлекателна смес, която ще ви държи в напрежение до последната страница.“
@	Гилти Плежърс Бук Ривю
C$
	Братята Дрю, Райли, Бран и сестра им Мия са единствените оцелели членове на семейство Лолес. Преди двадесет години родителите им са жестоко убити, а домът им — опожарен. Полицията хвърля вината за трагедията върху баща им, но и четиримата знаят, че това е дело на неговите съдружници, затова се заклеват да посветят живота си на отмъщението.
	След тежко детство, прекарано по сиропиталища и приемни семейства, вече порасналите членове на фамилията Лолес са подготвили всяка стъпка от плана си за възмездие. Всеки един от братята трябва да проникне в компаниите на виновниците и да ги съсипе отвътре.
	Когато Дрю Лолес открива фатален пропуск в плана си за отмъщение, той се вижда принуден да се обърне към разследващата репортерка Шелби Гейтс, с която се е зарекъл да няма нищо общо. Той й предлага сделка, която ще я направи не само част от разследването, но и ще я допусне до личния му живот.
	Шелби никога не е предполагала, че ще бъде поканена да разследва този случай, както и колко ще е очарована от Дрю. Всеки ден, който прекарват заедно, ги сближава все повече. От улиците на Далас до високотехнологичния бизнес в Остин, Дрю и Шелби играят игра, започнала преди двадесет години. Игра, която или ще спечелят, или ще умрат…
