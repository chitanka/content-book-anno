	В свят, където насилието и жестокостта ни заливат отвсякъде, сигурно и вие се питате къде е жилото на злото, защото се иска толкова много човек да прекрачи тънката граница на елементарната почтеност и нравствените задръжки и да се превърне в най-свирепия хищник.
	В първия ден от новата учебна година едно момче на четиринайсет години обявява пред съучениците си, че нищо няма смисъл, че в мига, в който се раждаш, започваш да умираш и по-добре да не правиш нищо. После напуска училище и се качва на едно дърво, откъдето постоянно напомня на приятелите си, че живеят в лъжа, в маскарад. В душите на момчетата и момичетата от класа се загнездват съмнения, че той може би е прав, и те решават да докажат не толкова на него, колкото на себе си, че все пак има неща, които не са съвсем безсмислени, които са важни и вдъхват силите и вярата да продължиш нататък. Така в изоставена дъскорезница край провинциалното градче се появява „купчината смисъл“ — всеки трябва да занесе на нея онова, което му е най-скъпо. Всичко започва безобидно, на шега, с една въдица, чифт зелени сандали и няколко комикса, но бързо придобива крайни, свирепи измерения, за да оголи странната нравствена безтегловност, в която се носи днешното общество.
	Романът на датската писателка Яна Телер често е описван като „Повелителят на мухите“ на XXI век — тук обаче изолацията вече не е физическа, а дълбоко емоционална, същностна, екзистенциална.
C>
	„Дръзка, красива, ужасяваща. Една от най-великите young adult книги, които някога съм чел.“
@	Дейвид Алмънд
C$
C>
	„Най-добрата книга, която съм чел напоследък, е «Нищо» на Яна Телер.“
@	Джон Грийн
C$
C>
	„Романът притежава всички достойнства на класическа творба.“
@	Буклист
C$
