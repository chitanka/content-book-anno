	Дерик Сторм, човекът, на когото се обаждат от ЦРУ, когато искат да разследват нещо в пределите на страната, се връща от почивка в Швейцарските Алпи, когато самолетът му полита към земята с носа напред.
	Сторм геройски спасява пътниците, но не успява да се притече на помощ на останалите три самолета, които падат при сходни обстоятелства и всички на борда загиват. Интересното е, че много от тях са влиятелни политици, бизнесмени и религиозни лидери. Винаги уклончивият Джедедая Джоунс, началник на безименен отдел на ЦРУ, възлага на Сторм да разследва случая.
	Интуицията и куражът му го отвеждат в Монако, Панама сити и Египет, където той се среща с красиви жени, язди разгневени камили и спасява невинни жертви, докато се опитва да залови виновника.


	Ричард Касъл е автор на многобройни бестселъри, включително бестселър поредицата „Жега“ за детектив Ники Хийт. Първият му роман „Сред дъжд от куршуми“, публикуван още докато Касъл е в колежа, получава престижната награда за криминалната литература „Том Строу“ на организацията Ном дьо Плум. В момента Касъл живее в Манхатън с дъщеря си и майка си, които изпълват живота му с радост и вдъхновение.
