#	Джордж Р. Р. Мартин е създал красива елегия за един загиващ свят
	Под повърхността на опустошена планета, огрявана от лъчите на умиращо слънце, децата на Белия Червей живеят и празнуват, докато светът им загива.
	Анелин е млад благородник от Града на Червея, принуден да слезе в дълбоките тунели, където светлината не достига и властва мракът, за да отмъсти за накърнената си чест.
	Там е царството на слепите гроуни — древен враг, чудовища от приказките и жадуван източник на месо.
	Докато тъмнината стяга кадифената си прегръдка около Анелин и фалшивите сенки на светлината изчезват, наяве ще излязат забравени тайни за миналото на планетата и за тихия, лепкав ужас, дебнещ в нейното сърце.
