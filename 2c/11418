	„Горчив бизнес“ е история за най-лошия вид алчност в едно от най-добрите семейства.
	Умелата чикагска адвокатка Кейт Милхоланд вече е оставила зад гърба си немалко трудни случаи, но последният е истинско убийство. Наета от клана Кавано да помогне за справянето с вендета, която заплашва семейния бизнес, тя едва не се препъва в мъртвото тяло на една секретарка. След няколко дни втора подозрителна смърт я поставя в центъра на загадка, която трябва бързо да разреши, за да не се превърне в адвокат — труп.
	Читателите, запознати с предишните два съдебни трилъра на Джини Харцмарк „Безумно разследване“ и „Последна възможност“ с главна героиня Кейт, сигурно вече са се досетили, че привлекателната богаташка дъщеря ще намери начин да включи разследването в собствените си конфликти с аристократичното си семейство и в драмата на все по-объркания си личен живот.
	Великолепно замислена, с незабравими герои и неповторима жизненост, „Горчив бизнес“ ни среща отново с авторка, която става все по-добра с всяка нова книга.
