	Изтъкана от напрежение, „Последна възможност“ ни отвежда в жестокия свят на хазарта, наречен търговия с фючърси, където животът няма стойност, а правенето на пари е единствената игра, която си заслужава.
	Стоковата борса на Чикаго — сиви костюми, червени вратовръзки и убийство… Барт Хекстър е един от най-маститите играчи с фючърси. Адвокатката му Катарин Милхоланд го заварва зад волана на ролс-ройса, само по копринена пижама и с два куршума в главата. В прицела на полицейското разследване е най-близкият кръг — съпругата скъперница, залъгваната любовница, невзрачният заместник, амбициозният търговец на борсата и тримата капризни и лабилни наследници.
	И все пак сред първите заподозрени е самата Кейт, хваната от ченгетата на местопрестъплението. Докато разплита възела на сложните финансови игри, Кейт се оказва въвлечена в личния живот и аферите на убития, заобиколена от потенциални врагове. А когато стеснява примката около убиеца, разбира, че може да се превърне в следващата жертва.
	„Последна възможност“ за кого…?
