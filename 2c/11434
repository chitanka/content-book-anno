	„Всички виновни“ възражда трилъра и му връща старата слава на жанр с непредвидими обрати и неочакван край, но без нагласени ситуации и жокери, извадени в последния момент.

	Дейвид Слоун е най-добрият адвокат по наказателно право в Сан Франциско. Няма изгубено дело през последните петнайсет години от кариерата си. Но всяка победа в съдебната зала засилва у Слоун усещането, че дължи професионалните си успехи не на необикновени адвокатски умения, а на рядката дарба да влияе върху решенията на съдебните заседатели.
	Въпреки бляскавата адвокатска кариера Слоун е обсебен от кошмар от детинство, който несъзнателно избягва да си спомня.
	Една сутрин получава писмо от висш държавен служител. Секретният документ крие тайна, за която никой не подозира. Но скоро след това източникът на информация е открит мъртъв, а властите разпространяват версията за самоубийство…
	В търсене на истината за своето минало Слоун получава помощ от двама непознати мъже: Чарлз Дженкинс — бивш агент на ЦРУ, и Том Моли — детектив, който не се спира пред никого и нищо, дори пред Министерството на правосъдието. Тримата попадат на трийсетгодишен коварен заговор, оплел в мрежите си поколения „достойни“ мъже.
	Развръзката предстои… ако оцелеят.

	„Всички виновни“ е сложен, мащабен високооктанов роман, в който резонира увереният глас на нов талант в съвременния криминален жанр.
