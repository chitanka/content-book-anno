	Да прегърнеш живота с цялото му вълнение и непредсказуемост.

	Две години след смъртта на съпруга си тъгата по загубата и желанието за уединение отвеждат Али Бекет в малката семейна вила край езерото Бътърнът. Там тя е прекарала безгрижните си детски години и се надява да потърси отново щастие заедно с 5-годишния си син Уайът.

	На това спокойно и красиво място Али среща отново Каролайн, дружелюбната собственичка на местното кафене „Пърл“, прочуто с най-хубавия ябълков пай в града. Същото, каквото го помни от преди години. Там е и приятелката й от детинство Джакс, сега щастливо омъжена, с три деца и четвърто на път. Но животът й само привидно изглежда перфектен. Джакс крие болезнена тайна, която ревниво пази години наред.
	Това, което Али не е очаквала да завари в Бътърнът, е мистериозният си и необщителен нов съсед Уокър Форд.
	Да започнеш отначало никога не е лесно. Али трябва да отвори сърцето си и да приеме скритите му копнежи, да се отърси от загубата и да се изправи пред страховете си. Да прегърне живота с цялото му вълнение и непредсказуемост.
