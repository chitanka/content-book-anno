C>
	„Напрегнат романтичен трилър, който ще ви прикове на ръба на стола.“
@	Лиса Гарднър
C$
	__Не знаеш кой съм__
	Страхът завинаги е променил живота на психиатърката Тес Чикотели. Някой тормози пациентите й, докарва ги до самоубийство и хвърля вината върху нея. Тес обаче не може да наруши клетвата за поверителност, която я задължава да опази тайните на пациентите си.
	Дори когато детектив Ейдън Рейгън изисква от нея пълен списък на пациентите й. Дори когато лавинообразно нарастващата опасност застрашава живота й.
	__Не можеш да ме спреш__
	Ейдън не обича да спъват разследването му, но не може да не се възхити на себеотдайността, с която Тес брани пациентите си, особено когато става ясно, че неизвестен враг си е поставил за цел да унищожи кариерата, семейството й и накрая самата Тес. И докато Ейдън омеква към Тес, убиецът все повече се настървява, едно става ясно — примката около шията на Тес се затяга.
	__Не можеш да се скриеш__

	Карън Роуз, спечелила наградата „РИТА“ („Американски автори на романи“), е обичала книгите винаги. В детството й нейни добри приятелки били Джо Марш от „Малки жени“ и Нанси Дрю. Роуз се запознала с трилъра на осемгодишна възраст, когато случайно прочела „Ямата и махалото“ на Едгар Алън По и се страхувала да заспи в продължение на години, което обяснява много…
	След като се дипломирала като инженер-химик в университета в Мериленд, Карън се омъжила за любимия си от гимназията. Започнала да пише, когато в мислите й се появили различни герои, които отказвали да я напуснат. Сега обича да плаши хората. Когато не пише, преподава в гимназия. Живее в слънчевата Флорида със съпруга и дъщерите си.
	Карън бе почетена и развълнувана, когато получи наградата „Американски автори на романи“ през 2005 г. за най-добър романтичен трилър — „Наблюдавам те“, публикуван от „Уорнър Букс“ през 2004 г.
	Посетете страницата на Карън: www.karenrosebooks.com за повече информация за Карън, книгите й и относно предстоящи събития. Тя обича да контактува с читателите си, затова се свържете с нея на: karemiakarenrosebooks.com.
