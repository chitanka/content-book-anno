	Ако сте харесали „Червената кралица“ и „Игри на глада“, не можете да пропуснете този епичен фентъзи роман за жертвоготовност, любов, загуби и предателства.


	Тя е безмилостна. Силата й е помитаща и смъртоносна. Тя е Немезида и има само една задача: да убива, за да защити човека, за когото е създадена.
	Немезида е човекоподобно същество без душа, изчадие, обречено да предпазва Сидония — дъщерята на галактическия сенатор Империан. Двете израстват заедно, изпитват силна взаимна привързаност, но не са сестри. За да е в безопасност съществуването на момичето от благородническия род на Високопочитаемите, Немезида хладнокръвно и с радост би погубила немалко чужди животи. Сенатор Империан става участник в бунт, но Сидония трябва да изкупи вината му. Тя е призована от императора да послужи като заложник в Хризантемиума, галактическия двор на империята. Има само един начин да бъде спасена — на нейно място да бъде изпратено изчадието. Така вместо притеснителната и кротка Сидония, след обучение, в императорския двор влиза най-опасното оръжие в галактиката — Немезида.
	Ще заподозре ли някой размяната? Ще изпълни ли мисията си Немезида? Ще остане ли все така хладнокръвна, или съществуването й ще придобие нов смисъл?
