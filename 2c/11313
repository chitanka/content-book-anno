	Бейли Хартуел има много причини да се чувства самоуверена — собственичка е на успешен бизнес, има чудесни приятели и мило гадже, макар връзката им да е в застой вече няколко години. Единственото предизвикателство в живота й е секси бизнесменът Вон Тримейн. Тя го мисли за студен и надменен и предполага, че той я мисли за глупава провинциалистка. Но когато на Бейли й се налага да преживее едно от най-големите разочарования в живота си, Вон се оказва един от хората, които й се притичат на помощ.
	Вон се възхищава на освободеността, независимостта и предаността на Бейли. И колкото повече расте привличането му към нея, толкова по-странно се чувства той. Всяко малко нещо, което тя прави, го изкушава и предизвиква. Но миналото е оставило тежки следи върху емоционалния свят на Вон и той се страхува да се разкрие пред Бейли. Дали тя го желае достатъчно, за да му се довери?
