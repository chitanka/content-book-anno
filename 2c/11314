	Едно вдъхновяващо пробуждане на чувствата!


	Богатата наследница Вероник — дъщеря на американски магнат и внучка на френски търговец на произведения на изкуството — печели сърцето на красивия вдовец Пол Паркър, който се отличава с изисканост, чар… и безкраен егоизъм. След десетгодишен брак Пол загърбва отговорностите на съпружеския живот и се връща към истинската си същност на бонвиван.
	Вероник Паркър е отдадена майка, която се посвещава на трите си дъщери Тими, Джулиет и Джой и дава всичко от себе си, за да ги възпита на труд и отговорност.
	Животът им се преобръща след смъртта на Пол. На смъртния си одър той изготвя удивително завещание: пари, замък в Южна Франция, картина с тайнствен произход, заръка да последват мечтите си… и разтърсващо разкритие от миналото.
	Така започват удивителните приключения на Вероник и трите й дъщери, които се простират от Ню Йорк през столиците на Европа и стигат до най-изисканите кътчета на Лазурния бряг.
