	Какви са съчиненията, които ни предлага компютърът на Любен Дилов? Жанрово те са повече от разнообразни — от криминалната новела през историческия разказ до фантастичните и утопични повествования. Компютърът, съчинил тези произведения, представлява, разбира се, фантастична метафора, пародийна персонификация на писателя и неговия труд — една бляскава композиционна находка, която е споила разножанрови и разносюжетни разкази и новели в такова хомогенно цяло, че неслучайно някои литературни критици нарекоха сборника роман.