	Поредицата „Деца на земята“ от Джийн Оел е литературен феномен — романите са посрещнати възторжено от читателите по целия свят. С майсторското си перо авторката ни отвежда в зората на човечеството, в един странен, опасен и същевременно прекрасен свят.
	Красивата Айла, жената, която пленява със смелостта и силните си чувства, като дете е осиновена от Клана на пещерните мечки. За хората от клана русокосата и синеока девойка е странна и дори грозна — тя е една от Другите, онези, които са завладели древните им територии. С течение на времето започват да я приемат, но Айла продължава да се стреми към предците си. Съдбата я среща с красивия Джондалар и в нея се пробужда желание, което ще промени бъдещето на човечеството. Заедно с любимия си тя смело навлиза в земята на Ловците на мамути — Другите, които е търсила. Тук за пръв път намира приятелки и среща магнетичния Ранек, към когото започва да изпитва привличане. Когато трябва да избира между двамата мъже, разбира, че сърцето й принадлежи на Джондалар. Тласкани от желанието да открият място, което да нарекат свой дом, двамата, придружавани от верните животни Вълчо, Уини и Рейсър, тръгват на пътешествие, което ще ги отведе в непознати земи, ще ги изправи пред безброй опасности…
	Дългото странстване през Европа най-сетне завършва и те се озовават сред зеландониите, племето на Джондалар. Айла е запленена от хората на Деветата пещера и открива сродна душа — тяхната духовна водачка, която е обучила Джондалар в любовното изкуство. Но трудностите тепърва предстоят.
