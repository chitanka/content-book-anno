	__Новият Стиг Ларшон__
	В град Тумба, Швеция, инспектор Юна Лина разследва жестоко тройно убийство. Извършителят е на свобода, а има оцелял свидетел — момчето, чието семейство е убито. Детето е в тежко състояние и остава само една възможност за разплитане на случая — хипнозата.
	Доктор Ерик Мария Барк преди години се е занимавал усилено с хипноза, но е обещал да не прибягва до нея заради професионални проблеми и морални обвинения. Обетът е нарушен и момчето хипнотизирано.
	Резултатът от сеанса повлича като лавина едно след друго събития на ръба между живота и смъртта. В мразовитите декемврийски дни преди Коледа трябва наистина да се бърза…
	Уникално преживяване за любителите на добрите трилъри, „Хипнотизаторът“ притежава най-добрите качества на брилянтните шведски криминални романи от последните години, които си спечелиха световна публика.
C>
	„Нова ярка звезда е изгряла на небосклона на скандинавския трилър, редом до Стиг Ларшон, Ю Несбьо и Хенинг Манкел.“
@	Къркъс Ревю
C$
C>
	„Всички отличителни черти на класическия трилър…
	Напрегнат, добре замислен и многопластов…
	Дяволски заплетена криминална история.“
@	Мари Клер
C$
