	Криминалният роман в литературата е нещо като патологията в медицината. Изучава човешкия организъм чрез болестните състояния и процеси в този организъм. Най-добрите произведения на криминалния жанр на Запада са отражение на едно общество, на неговите язви. Те безпощадно критикуват капиталистическите нрави, вътрешните машинации на това общество, връзката между престъпленията и политическия свят.
	Рос Томас изобличава корупцията на американската политическа система. Франк Сайз, автор на вестникарска рубрика, си е спечелил репутацията на най-опасния човек във Вашиштон — неговата рубрика разкрива бизнеса на купуване и продаване на американските сенатори.
	Историкът изследовател Лукас, който работи за Франк Сайз, с риск за живота си довежда разкритията до успешен край и си подава оставката, отвратен и безсилен пред тази всепоглъщаща корупция.
